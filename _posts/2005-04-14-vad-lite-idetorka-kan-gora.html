--- 
title:      Vad lite idétorka kan göra
created_at: 2005-04-14 17:04:03.791401 +01:00
keywords:   skjortor,tips
description: Joakim Hertze skriver på webben
layout:     post
---

<p>Jag har nu varit på semester en vecka och trodde i min enfald att jag skulle komma tillbaka med fler blogguppslag än någonsin. Istället har jag drabbats av den svåraste idétorkan i min personliga historia. I brist på annat tipsar jag här om saker man kan ta sig till när man är ledig i Nordvästskåne.</p>

	<p><img src="/bilder/canali.jpg" style="float:right; margin:4px 0px 4px 8px;" title="Canali" /> Det är alltid trevligt att spankulera runt en stund i Helsingborg och ta en fika på <strong>Fahlmans</strong>. Tydligen var det här de uppnästa och pälsklädda helsingborgsdamerna förr satt och såg ner på utbölingar, men de tiderna tycks nu gudskelov vara över. När man ändå är i stan kan man passa på att springa förbi <a href="http://www.lachemiserie.se"><strong>La Chemiserie Traditionnelle</strong></a> och beställa en trevlig måttsydd skjorta. <br />

Ett traditionsenligt stopp för mig är även <a href="http://www.stenstroms.nu/"><strong>Stenströms</strong></a> mitt emot Rådhuset. I vanlig ordning gick jag runt en stund med stora ögon och lämnade sedan butiken med vårens <a href="http://www.canali.it/"><strong>Canali</strong>-katalog</a> (det enda jag har råd att ta med mig ur den affären). Just nu skall män tydligen vara långhåriga (ett rätt), blonda (nästa ett rätt) och klä sig i pastell (kan bli ett rätt). Och visst är det snyggt. Jag undrar när jag får tillfälle att lägga en halv årslön på kläder?</p>

	<p>Jag och flickvännen tillbringade även ett spadygn på <a href="http://www.hotelskansen.se/"><strong>Hotell Skansen</strong></a> i Båstad, där vi åt och sov gott, samt lufsade runt i badrock. Hotellet är underbart smakfullt inrett och själva relaxavdelningen är helt ok. Om man vill har man här även möjlighet att delta i lite småaktiviteter, såsom yoga, tai’chi och vattengympa. Vi provade yoga ledd av en bisarr dansk.</p>

	<p>Även Båstad i sig var ljuvligt i vårsolen och man kunde i fridfull fröjd dricka espressi på <strong>Espresso House</strong> i hamnen samtidigt som solen brynte näsan för första gången i år. April är tydligen helt rätt månad att vara här, ty ännu har stan inte invaderats av sommargäster från den där staden med så långa telefonnummer.</p>

	<p>Om det ovanstående inte räcker kan man alltid toppa veckan med att se <a href="http://www.imdb.com/title/tt0317705/"><strong>The Incredibles</strong></a> på <span class="caps"><span class="caps">DVD</span></span>. Fantastisk film – Pixar tycks inte kunna misslyckas med något de företar sig.</p>