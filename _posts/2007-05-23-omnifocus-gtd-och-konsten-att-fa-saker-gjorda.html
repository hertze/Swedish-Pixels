--- 
title:      OmniFocus, GTD och konsten att få saker gjorda
created_at: 2007-05-23 08:30:25.791401 +01:00
keywords:   GTD,mjukvara
description: Joakim Hertze skriver på webben
layout:     post
---

	<p>Jag tog en sväng in på <strong>OmniGroups</strong> hemsida och kollade hur långt de kommit med sin upphypade <span class="caps">GTD</span>-applikation <a href="http://www.omnigroup.com/applications/omnifocus/">OmniFocus</a>. Rätt långt, verkar det som. Men hoppas på att kunna släppa en publik β-version snart. Jag har läst <strong>David Allens</strong> <a href="http://www.bokus.com/b/9780749922641.html?pt=search_result">bok</a>, jag har testat programvara som <a href="http://www.midnightbeep.com/">Midnight Inbox</a>, <a href="http://www.kaboomerang.com/blog/category/actiontastic/">Actiontastic</a> och <a href="http://bargiel.home.pl/iGTD/">iGTD</a>, men även gått runt med pappersbaserade system och försökt hålla listor över projekt och &#8221;next actions&#8221;. Konceptet har väl inte direkt slagit rot i mig, mycket beroende på den lilla rebelliska pojke som bor i mitt inre och som kämpar mot varje form av organisation som om livet hängde på det. Jag känner mig helt enkelt fångad när jag försöker intvinga mitt liv i en förutbestämd struktur &#8212; till och med när jag själv sätter upp ramarna.</p>

	<p>Kanske beror detta på att jag har ett yrke där man i mångt och mycket hela tiden styrs av andras behov, där min tid hela tiden är schemalagd av andra. Jag hade kanske känt annorlunda om mitt yrke hade varit lite mer projektstyrt, vem vet.</p>

	<p>Hur som helst, OmniFocus fick mig sugen på att ge konceptet en chans till. Åtminstone i lite skala. Det kommer bli <em>så</em> coolt. Programmet, alltså.</p>