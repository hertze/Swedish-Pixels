--- 
title:      Gratis skrivverktyg för akademiker
created_at: 2007-05-16 09:49:53.791401 +01:00
keywords:   LaTeX,mjukvara,skrivkonst
description: Joakim Hertze skriver på webben
layout:     post
---

	<p>Genom jobbet har jag på sistone haft anledning att undersöka olika verktyg för akademiskt skrivande, vilket i mitt fall betyder vetenskapliga artiklar av medicinsk art. Det betyder att jag behöver ett verktyg för att skriva själva texten, men även en hjälp att hantera referenser och bibliografier. Det enda jag tidigare använt i den här vägen var en trubbug kombination av <strong>MS Word</strong> och <strong>EndNote</strong> på en underdimensionerad PC. Det var en frustrerande upplevelse redan innan hårddisken skar ihop.</p>

	<p>Jag har personligen blivit ett allt större fan av att separera innehåll och form under skrivprocessen, varför jag ett tag övervägde att använda ordbehandlaren <strong>Mellel</strong>, i kombination med antingen <strong>Sente</strong>, eller <strong>Bookends</strong>. Sedan upptäckte jag att det finns ytterligare ett alternativ, som dessutom är gratis, nämligen <strong>LaTeX</strong> tillsammans med <strong>BibTeX</strong>. Jag har tidigare sniffat en del på just LaTeX, framförallt då detta system <em>verkligen</em> strävar efter att skilja form från innehåll. Dessutom verkade det så härligt nördigt. Jag hade dock aldrig riktigt fått tummen ur och installerat det &#8212; förrän nu. Om man vill kan man ju använda LaTeX direkt från Terminal.app, men min kuf-gräns går en bit innan dess. Istället har jag förlitat mig på grafiska &#8221;front-ends&#8221;, som låter mig glömma det mesta av vad <span class="caps">UNIX</span> heter.</p>

	<p>Jag använder idag <a href="http://www.blue-tec.com/ulysses/"><strong>Ulysses</strong></a> som min huvudsakliga texteditor för större projekt, främst på grund av dess gränssnitt och exportmöjligheter. Ulysses 1.5 kan idag exportera till LaTeX med hjälp av ett plugin under utveckling, men det kommer inom den närmaste tiden att inkluderas i det ordinarie programpaketet. Jag använder <a href="http://bibdesk.sourceforge.net/"><strong>BiBDesk</strong></a> för att sköta mina BiBTeX-databaser, från vilket jag klipper och klistrar in mina referenser direkt i Ulysses. De exporterade LaTeX-filerna slutfixas sedan i <a href="http://macromates.com/"><strong>TextMate</strong></a>, vilket har ett ypperligt &#8221;bundle&#8221; för LaTeX (här finns <a href="http://plesslweb.ch/2007/04/02/setting-up-latex-on-mac-os-x/">en bra guide</a> till hur man ställer in programmet). Just Ulysses och TextMate kostar pengar, men det är fullt möjligt att byta ut dem mot gratisvarianter. Jämför man dessutom med att köpa Word och EndNote handlar det om en spottstyver. BiBDesk, som är gratis, är en liten pärla &#8212; oändligt mycket snyggare och enklare än såväl EndNote, Sente, som Bookends.</p>

	<p>Jag är fortfarande spirande grön när det gäller LaTeX och skulle behöva lite tips kring bra stilklasser just för artiklar som man tänker sig att skicka till vetenskapliga tidskrifter. Jag har hittat en klass vid namn &#8221;nature&#8221;, som nog fungerar bra. Om du känner till några andra får du gärna meddela dig med en kommentar.</p>