--- 
title:      Irritation i arla morgonstund
created_at: 2005-12-15 16:55:09.791401 +01:00
keywords:   samhälle,storstad,utskällning
description: Joakim Hertze skriver på webben
layout:     post
---

	<p>När jag idag stod och väntade på morgonbussen vid Södervärn kom det fram en sliten herre med skägg över hela huvudet. <br />
&#8221;Ursäkta. Kan du låna mig några kronor?&#8221;, frågade han med grumlig röst. <br />
&#8221;Nej, tyvärr&#8230;&#8221;, sa jag, &#8221;Jag har inga kontanter på mig.&#8221; Vilket för övrigt var helt sant. I dessa tider bär jag sällan runt på några lösa pengar överhuvudtaget.<br />
&#8221;Ja ja, säkert&#8221;, sa mannen och vandrade vidare till nästa morgonresenär.</p>

	<p>Vad han egentligen sa var förstås att jag var en snål jäkel som inte ville hjälpa honom, trots att jag säkerligen snyter tusenlappar genom näsan. Förmodligen har han med andra ord lika många förutfattade meningar om mig och mina gelikar, som jag har om honom och hans skäl för att tigga pengar. Att bli kallad lögnare på detta illa dolda sätt gjorde mig icke desto mindre irriterad. Ohyfs.</p>

	<p>Det sägs att man blir kall och cynisk av att bo i en storstad. Jag vill mena att man åtminstone skaffar sig ett par rejäla skygglappar.</p>