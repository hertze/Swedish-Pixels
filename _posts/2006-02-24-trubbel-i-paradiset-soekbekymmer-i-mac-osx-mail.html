--- 
title:      Trubbel i paradiset - sökbekymmer i Mac OSX Mail
created_at: 2006-02-24 02:40:00.791401 +01:00
keywords:   Macintosh,Apple,Mac OS
description: Joakim Hertze skriver på webben
layout:     post
---

	<p><img src="/bilder/indextop20050412.jpg" style="float:right; margin:4px 0px 4px 8px;" title="Mail" alt="Mail" width="125" height="128" /> Ok. Jag har ett litet bekymmer med Mac <span class="caps">OSX</span>, som kanske verkar futtigt men ändå är en nagel i ögat på mig. Närmare bestämt är det <a href="http://www.apple.com/se/macosx/features/mail/"><strong>Mail</strong></a>, Apples egna epostprogram, som spökar. I Mail är det som bekant meningen att man skall kunna använda operativsystemets sökfunktion <a href="http://www.apple.com/se/macosx/features/spotlight/"><strong>Spotlight</strong></a> för att plocka fram epostmeddelanden. Man kan välja mellan att söka i brevens avsändare, adressater, ämnesrader, eller i hela breven. De tre första alternativen fungerar hur bra som helst, men av någon anledning kommer alltid en sökning på hela brev tillbaka tomhänt. Detta är förstås inte hela världen, eftersom jag fortfarande kan använda Spotlight självt för att hitta mina meddelanden. Otroligt irriterande är det icke desto mindre.</p>

	<p>Jag har googlat på fenomenet och noterat att jag inte är den enda som råkat ut för detta. Det figurerar ett otal olika huskurer i Apple-forum världen över, men inget av dem har dessvärre hjälpt mig. Jag har till och med suttit 45 minuter i telefon med en snubbe på Apple support utan att problemet lösts. Han gav till slut upp och sa att jag förmodligen får leva med detta.</p>

	<p>Nåväl. Jag har hittilldags provat mig igenom följande åtgärder:</p>

	<ul>
		<li>Jag har re-indexerat hårddisken med Spotlight, såväl via Terminalen som tredjepartsprogram.</li>
		<li>Jag har slängt ut plist-filer för både för Mail och Spotlight från Preferences-mappen och startat om datorn.</li>
		<li>Jag har reparerat &#8221;permissions&#8221;, kört underhållsscript och reparerat &#8221;prebindings&#8221;.</li>
		<li>Jag har provat att nollställa Mail och sedan återimporterat min post.</li>
		<li>Jag har provat att bygga om mina postlådor inuti Mail.</li>
	</ul>

	<p>Inget har fungerat.</p>

	<p>Det besynnerliga är att om jag skapar och loggar in på ett nytt användarkonto fungerar sökfunktionen plötsligt precis som den skall. Om jag dessutom använder tredjepartsprogrammet <a href="http://www.mkd.cc/sox/"><strong>System Optimizer X</strong></a> för att rensa ut systemcachen fungerar plötsligt sökfunktionen även på min gamla användare, men då fungerar plötsligt inte den automatiska inloggningen. När jag återigen reparerar &#8221;permissions&#8221; och &#8221;prebindings&#8221; kommer den automatiska inloggningen igång, men sökningen i Mail upphör på nytt att göra sitt jobb. Är det här märkligt, eller vad? Är det frågan om någon typ av systemkonflikt, bugg eller vad kan det vara?</p>

	<p>Alla som har ett uppslag är välkomna. Om nu Mac <span class="caps">OSX</span> är så bra som alla påstår måste det gå att göra något åt detta. Apple support verkar emellertid stå sig slätt i frågan.</p>