--- 
title:      Safari 3; nära döden-upplevelse i OS X
created_at: 2007-06-12 09:16:44.791401 +01:00
keywords:   mac
description: Joakim Hertze skriver på webben
layout:     post
---

	<p>Upprymd efter gårdagens <span class="caps">WWDC</span> laddade jag ner betaversionen av Apples webbläsare <a href="http://www.apple.com/safari/download/"><strong>Safari 3</strong></a> (som nu även finns för Windows!) och satte igång att installera den. Halvvägs igenom installationen hängde sig alltihop och jag fick tvångsavsluta själva installationsprogrammet. Nu började mardrömmen. Det första tecknet var att <strong>Quicksilver</strong> inte längre kördes. Förbryllad rotade jag fram programmet i programmappen, men det gick inte att starta. Den bara studsade till helt kort i dockan, innan den försvann. Likadant för <strong>NetNewsWire</strong>, <strong>Mail</strong>, <strong>Onyx</strong> och <strong>Installationsprogrammet</strong>. Safari var som bortblåst.</p>

	<p>Jag gjorde som alla macägare gör i ett sådant läge: jag reparerade skivbehörigheter. Igen effekt. Jag rensade chachen. Ingen effekt. Jag uppdaterade prebindings. Ingen effekt &#8212; men väl en ledtråd. Jag fick här nämligen ett meddelande om att själva &#8221;webkit framework&#8221; saknades. Var det inte så att det var just program som på något vis använde sig av webkit som inte gick att starta? Det verkade inte bättre. Det troligaste måste alltså vara att den avbrutna installationen av Safari 3beta plockat bort webkit, men inte ersatt det igen.</p>

	<p>Där någonstans resignerade jag, säkerhetskopierade mina mejl och min dokumentmapp och satte mig för att installera om OS X. Två timmar senare var datorn återställd och klockan var långt efter midnatt.</p>

	<p>Varför händer sådant här <em>alltid</em> runt läggdags?</p>