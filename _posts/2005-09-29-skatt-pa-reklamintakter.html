--- 
title:      Skatt på reklamintäkter?
created_at: 2005-09-29 17:25:55.791401 +01:00
keywords:   bloggteknik,bloggsfären,ekonomi
description: Joakim Hertze skriver på webben
layout:     post
---

	<p>Alltså. Trots att denna blogg varit grovt försummad från min sida de senaste månaderna har reklamintäkterna från mina <a href="http://www.google.com/adsense" style="text-align:left;"><strong>Google Adsense</strong>-annonser</a> tickat på och jag närmar mig nu den magiska 100 dollar-gränsen, som innebär en första utbetalning. Är detta något som <a href="http://skatteverket.se/" style="text-align:left;"><strong>Skatteverket</strong></a> lär intressera sig för? Skall man vara en duktig pojke och själv kontakta dem, eller skall man hålla tummarna och hoppas att de inte läser denna sida och aldrig får nys om detta överhuvudtaget? Hur har ni som redan fått utbetalningar gjort?</p>

	<p>Jag skall hädanefter försöka komma ut min dvala och faktiskt uppdatera dessa sidor någorlunda regelbundet. Sommarsemester, jobb och en ny familjemedlem (en dotter) har skakat om en del i prioriteringslistan. Tur är väl det. Det finns ju faktiskt viktigare saker än att synas på nätet.</p>

	<p>Jag har gjort en del små förändringar på denna sajt. Länktipsen till höger på första sidan är bortplockade då jag ändå aldrig har varit duktig på att hålla dem uppdaterade. Jag överlämnar med varm hand den typen av uppdrag till personer som har näsa för sällsynta länkfynd. <a href="http://blog.hertze.com/arkiv">Arkivsidan</a> är omgjord så till vida att (nästan) alla inlägg nu är märkta med etiketter (tags), vilka kan utnyttjas för att finna besläktade inlägg. Tillsammans med en sökfunktion är detta i mina ögon ett betydligt mer intuitivt sätt att ta sig ann arkivets innehåll. Jag har själv aldrig någonsin utnyttjar möjligheten att leta efter blogginlägg baserat på publiceringsdatum och jag tycker själv all de gamla kategorierna har känts lite väl strama och begränsande. Synpunkter på detta är varmt välkomna.</p>