--- 
title:      Vem gillar inte LaTeX?
created_at: 2007-05-08 13:52:22.791401 +01:00
keywords:   mjukvara,skrivkonst,latex
description: Joakim Hertze skriver på webben
layout:     post
---

	<p>Sidor som <a href="http://nitens.org/taraborelli/latex">den här</a>  får det verkligen att vattnas i munnen på mitt tvångsmässigt estetiska jag. Varför skulle man vilja sitta med en klumpig gammal ordbehandlare, när man kan få så vackra resultat som Taraborelli visar upp. Åh, <strong>LaTeX</strong>. Efter ett par års pillande med webbsidor ställer jag mig dessutom verkligen bakom att separera innehåll och form, vilket bland annat går igen i det faktum att jag skriver mina skönlitterära texter i texteditorrn <a href="http://blue-tec.com/ulysses/"><strong>Ulysses</strong></a>, snarare än i <acronym title="rich text format"><span class="caps">RTF</span></acronym>-editorn <a href="http://www.literatureandlatte.com/scrivener.html"><strong>Scrivener</strong></a>. </p>

	<p>Den <em>förnuftsmässiga</em> Joakim knackar mig här på axeln och undrar varför i hela friden jag skulle installera drygt 700Mb konstig unixmjukvara på min hårddisk och därtill lära mig ett helt nytt märksystem (markup, duh), när jag sällan producerar alster avsedda att direkt fästas på fysiskt papper. Jag har liksom inget bra svar på den frågan, förutom att det verkar häftigt.</p>

	<p>Om någon vill övertyga mig om att <em>inte</em> ge mig på LaTeX får ni gärna ge er till känna i kommentarerna.</p>