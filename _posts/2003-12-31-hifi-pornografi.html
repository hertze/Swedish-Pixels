--- 
title:      HIFI-pornografi
created_at: 2003-12-31 16:32:04.791401 +01:00
keywords:   hifi
description: Joakim Hertze skriver på webben
layout:     post
---

<p><img src="/bilder/gale3040.jpg" style="float: right; margin: 0 0 8px 4px" alt="" /> Som en del av er säkert har noterat tycker jag att film är ett synnerligen njutbart tidsfördriv. Detta har varit en källa till många tårar efter min flytt till Västervik, där biografscenen är minst sagt medioker. Som tröst köpte jag därför rätt snart på mig en widescreen-TV och var rätt länge nöjd med detta. Sedan en tid tillbaka har jag emellertid lekt med tanken att uppgradera min gamla stereoförstärkare med ett surroundsystem, och nu var tiden äntligen mogen.</p>

	<p>Jag tycker själv att jag alltid har haft en rätt nykter syn på det här med elektroniska ting och jag hade svårt att föreställa mig hur någon normal människa kunde tänka sig att lägga upp mer än 10.000 spänn på ett hembiosystem. Samtidigt är jag nog alltför kräsen för att nöja mig med ett litet hembiopaket och de pyttehögtalare som ingår där. För att inte helt göra bort mig surfade jag runt en hel del för att försöka läsa på lite om det här med hembio. Jag började med ett litet besök på <strong><a href="http://www.minhembio.com">MinHembio.com</a></strong> för att få lite tänkvärda tips om vad som är viktigt i sammanhanget. Tydligen skulle man börja med en surroundreceiver. Via <strong><a href="http://www.pricerunner.com">Pricerunner</a></strong> fick jag enkelt reda på vilka som fått bra betyg av kunder och proffstyckare och jag fick också reda på att mitt val, en <b><span class="caps"><span class="caps">SONY</span> <span class="caps">STR</span></span>-DB790S</b>, tämligen billigt kunde inhandlas från <strong><span class="caps"><span class="caps">ONOF</span></span>Fs </strong><a href="http://www.onoff.se">hemsida</a>, där den var 700 spänn billigare jämfört med om man skulle köpa den i en <span class="caps"><span class="caps">ONOFF</span></span>-affär (!).</p>

	<p>Nästa bekymmer var värre. Vad skulle man köpa för högtalare? Till en surroundanläggning behövs som bekant sex till sju högtalare, vilket kan bli rätt dyrt. Jag kom snart underfund med att det inte gick att köpa några vettiga högtalare i Västervik, varför jag snart åter hemföll till internets fröjder. Efter en del letande kom jag slutligen till <b><span class="caps"><span class="caps">HIFI</span></span>-klubbens</b> <a href="http://www.hifiklubben.se/">hemsida</a> och där steg upplevelsen till helt nya nivåer. Här fanns högtalare för fantasisummor upp till 239.000 och med lätt skepsis började jag läsa runt bland specifikationerna. Till slut blev jag helt förblindad och ord som <em>polerad valnöt</em>, <em>tolvtumsbasar</em> och <em>frekvensomfång</em> började nästan smaka gräddkola i munnen. Det slog mig att detta måste vara ren pornografi för audiofiler.</p>

	<p>Efter en stunds febrig extas sansade jag mig och bestämmde mig för ett lite mer adekvat <a href="http://www.hifiklubben.se/show.php?folder=47&amp;product=GALE3040">alternativ</a>. Jag ser med spänning fram emot leveransen.</p>