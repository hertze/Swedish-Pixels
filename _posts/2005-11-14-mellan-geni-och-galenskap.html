--- 
title:      Mellan geni och galenskap
created_at: 2005-11-14 22:52:45.791401 +01:00
keywords:   hjärnvetenskap
description: Joakim Hertze skriver på webben
layout:     post
---

	<p>Via Corante-bloggen <strong><a href="http://www.corante.com/ideaflow/archives/2005/11/10/bipolar_children_more_creative_than_other_kids.php">Idea Flow</a></strong> läser jag <a href="http://mednews.stanford.edu/releases/2005/november/bipolar.html">en rapport</a> från <cite>Stanford University School of Medicine</cite>, där forskare för första gången belägger ett samband mellan kreativitet och bipolär sjukdom (populärt kallad &#8221;manodepressiv sjukdom&#8221;) hos barn. Man har där sett att barn till föräldrar med denna affektiva sjukdom fick högre poäng på ett s.k. <em>creativity index</em> (en skala som mäter kreativitet) &#8212; även om barnet självt inte hade besvär.</p>

	<p>Det sägs ju att det går en tunn gräns mellan geni och galenskap och det här är väl kanske ett belägg för den känslan. Sant är väl att stor konst har en tendens att födas ur stor vånda, vilket egentligen är en smula besynnerligt. Varför är ångest egentligen ett bättre kreativt bränsle än lycka och harmoni? Kanske går välbefinnande inte att återge utan att det blir plastigt på ett obehagligt tyskt reklamfilmsvis.</p>