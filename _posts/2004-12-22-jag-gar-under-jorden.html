--- 
title:      Jag går under jorden
created_at: 2004-12-22 19:29:24.791401 +01:00
keywords:   bloggsfären
description: Joakim Hertze skriver på webben
layout:     post
---

<p>Det har tidigare i vintras uttryckts en del betänksamheter <a href="http://www.jinge.se/index.php?p=353">kring anonyma bloggare</a>, men detta till trots har jag bestämt mig för att delvis gå under jorden. </p>

	<p>Jag gör det inte för att bedriva häxjakter på utvalda personer, för att uttrycka extrema politiska övertygelser, eller för att jag skäms för det jag skriver. Jag har emellertid under den senaste tiden märkt att jag känt mig lite hämmad av den tämligen starka kopplingen mellan min vardagsperson och det jag publicerar på nätet. På den tiden jag lade ner all min energi i dagboken lästes den av en hel del av övrig personal på det sjukhus jag arbetar på, vilket gjorde att jag hela tiden fick tänka på vad jag skrev. Jag vet att de jag nu skriver i bloggen läses av min familj och mina nära vänner, men även av nutida arbetsgivare och möjligen även framtida sådana. <br />

Visserligen borde man ha som tumregel att inte publicera material som kan skapa tråkigheter för en själv eller en utomstående, men i ljuset av vad som nyligen drabbat <a href="http://gudmundson.blogspot.com/2004/11/den-stora-illusionen.html"><strong>Gudmundson</strong></a> och <a href="http://hakanjacobson.blogspot.com/2004/12/bloggar-upp-bloggare-ut.html"><strong>Munkhammar</strong></a> tycker jag att det kan vara skönt att hålla låg profil ett tag.</p>

	<p>Vid sidan av denna blogg kommer jag således snart att starta en ny under pseudonym, vilket innebär att jag förmodligen postar mer sällan till <em>blog.hertze.com</em>. So be it. Anonymitet på internet är ju en chimär, så framtiden får utvisa vad det blir av allt detta.</p>