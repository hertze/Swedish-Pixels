--- 
title:      Kanindrömmar
created_at: 2005-10-20 15:48:29.791401 +01:00
keywords:   personligt
description: Joakim Hertze skriver på webben
layout:     post
---

	<p>Jag vaknade mitt i en besynnerlig dröm denna morgon. Jag satt på en buss på en motorväg genom ett flackt och disigt landskap. Med mig på bussen fanns ett fåtal personer som brett ut sig här och var och jag har ett diffust minne av att jag småpratade med en kvinna som satt framför mig.</p>

	<p>Plötsligt såg jag genom sidofönstret ett moln med ett ytterligt besynnerligt utseende; det såg ut som om man bestrukit ett litet frigolitblock med grå färg på en sida, brutit loss stycken tills det liknade en kanin och därefter förstorat upp det hela till en skapelse som var runt tjugofem meter hög. Förundrad studerade jag fenomenet under ett par minuter tills denna bisarra uppenbarelse plötsligt störtade ner från himmeln och började förfölja bussen. Efter någon kilometer eller så slog den i marken och studsade efter oss i ett moln av damm, samtidigt som den enträget försökte vinna höjd på nytt.</p>

	<p>&#8230;Och där ringde väckarklockan.</p>

	<p>Que?</p>