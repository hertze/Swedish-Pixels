--- 
title:      Die, Video Die
created_at: 2001-01-09 13:45:00.791401 +01:00
keywords:   hemmabio, dvd
description: Joakim Hertze skriver på webben
layout:     post
---

	<p class="ingress">Nu har det äntligen hänt. Efter ett oväntat tillskott i kassan och efter att länge ha gått likt katten kring het gröt slog jag till. Jag har blivit med <span class="caps">DVD</span>.</p>

	<p><strong><span class="caps">DVD</span></strong> är förkortning för <em>Digital Versatile Disc</em> (digital mångsidig disk) och är det medium som elektronikjättarna har tänkt sig skall ersätta såväl videoband som CD-skivor framöver. <span class="caps">DVD</span>-skivorna är lika små som en CD-skiva, men rymmer 26 gånger så mycket information då denna är lagrad på bägge sidor av skivan och i två lager på vardera sida. Detta innebär att man kan få plats med upp till åtta timmar film på samma lilla skiva. Fördelen gentemot ordinära <span class="caps">VHS</span>-kassetter är dessutom att du får en bild med högre upplösning, samt kristallklart stereoljud i fem kanaler.<br />
I dagsläget kan man köpa stationära <span class="caps">DVD</span>-spelare som kan koppla till TV och förstärkare, samt <span class="caps">DVD</span>-<span class="caps">ROM</span> spelare som kopplas till datorn. Priset på stationära är numera från cirka 2000 kr och <span class="caps">DVD</span>-<span class="caps">ROM</span> spelarna kostar i allmänhet ännu mindre.</p>

	<h2>Och det här med regioner?</h2>

	<p>För att förhindra att folk kunde köpa nya amerikanska filmer på <span class="caps">DVD</span> innan de kommit ut på bio i Europa uppfann filmbolagen konceptet med regioner. Världen är uppdelad i sex sådana regioner, där <span class="caps">USA</span> och Canada är region 1 och Europa region 2. Det var tänkt att europeiska <span class="caps">DVD</span>-spelare endast skulle kunna spela skivor kodade till region 2 och inget annat, men som så ofta förr har allmänheten funnit sätt att komma runt detta problem. Ofta kodar till och med affären man köper sin spelare i om den mot en för en liten ersättning. Dock verkar det florera ett rykte om att det skulle vara olagligt att koda om sin <span class="caps">DVD</span>-spelare. Detta stämmer inte alls. På sin höjd upphör garantin att gälla, men detta bara ifall de är tvungna att byta ut en del komponenter i spelaren. I de flesta fall räcker det helt enkelt med att koda om medelst en fjärrkontroll. På senare tid har det dessutom börjat att komma allt fler spelare som är så kallat regionsfria och som kan spela alla skivor.</p>

	<h2>Är det verkligen nödvändigt?</h2>

	<p>Det är klart att det inte är. Men det är ju inte CD-spelaren, videobandspelaren eller TV:n heller. Är det dock så att man tycker om film och musik och råkar ha lite pengar över så tycker jag att det är en väldigt trevlig pryl. Filmbolagen har alltmer börjat återutge äldre filmer i detta nya format och plötsligt finns det en möjlighet att få tag i ens gamla favoritfilmer i perfekt skick.<br />
Många framför argumentet att det inte går att spela in på <span class="caps">DVD</span>, men det är något som jag tycker är ett inkonsekvent resonemang. Folk har köpt CD-skivor i åratal utan att det går att spela in på dem (CD-brännare har ju inte blivit allmän egendom förrän nu på senare år.</p>

	<h2>Var får man tag på filmer?</h2>

	<p>Vill man hålla sig till region 2 och känner att man har mycket pengar så går det bra att köpa <span class="caps">DVD</span>-filmer i snart de flesta film och musik- affärerna. En mer ekonomisk lösning brukar dock vara att beställa dem via internet. Exempel på sajter där man kan göra sådant är <strong>Discshop.se</strong> och <strong>Filmmix.com</strong>. Även engelska <strong>Amazon.co.uk</strong> har ett stort utbud av region 2 filmer, men man får vara beredd på eventuella tullavgifter.<br />
Är man lite mindre tålmodig kan man alltid beställa region 1 filmer ifrån <span class="caps">USA</span> innan de har hunnit komma ut på den europeiska marknaden. <strong><span class="caps">DVDB</span>oxoffice.com</strong> och <strong>Amazon.com</strong> har bra och ganska billiga utbud.</p>