--- 
title:      The Naming of Cats
created_at: 2004-01-10 06:16:35.791401 +01:00
keywords:   katter
description: Joakim Hertze skriver på webben
layout:     post

---

	<p><b>Erik</b> <a href="http://mymarkup.net/blog/archives/003466.html#003466">menar</a> att katter är väl representerade i blogsfären. Jag vet inte om han har rätt, men tänker ändå hälla vatten på hans kvarn. Själv har jag två katter, <em>Max</em> och <em>Oscar</em>, som delar lägenhet med mig och min flickvän. Inte så sällan skulle jag vilja kunna titta in i skallen på dem och se vad som egentligen försigår därinne:</p>

	<ul>
		<li>Varför envisas Max med att krafsa ut gummilisten under badkaret och sedan punktmarkera avloppet?</li>
		<li>Varför börjar både Oscar och Max panikslaget springa runt och tuta när man tar ner dem i tvättstugan (även om inga otäcka maskiner är igång)?</li>
		<li>Varför är båda två vansinnigt rädda för dammsugaren, när t.ex. hårtorken inte berör dem överhuvudtaget?</li>
		<li>Varför måsta alla viktiga saker, såsom plastpåsar, leksaker och strumpor, alltid läggas i matskålen?</li>
		<li>Om man lägger ett klädesplagg på vår säng, varför lägger sig då Max på det och inte på resten av sängen?</li>
	</ul>

	<p>Så många frågor, så få svar.</p>