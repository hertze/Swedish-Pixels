--- 
title:      Filmtryffel
created_at: 2004-11-22 23:26:05.791401 +01:00
keywords:   recept,tryffel,film,choklad
description: Joakim Hertze skriver på webben
layout:     post
---

<p>Vad är väl bättre än en söndagskväll i TV-soffan med ett fat av hemmagjorda chokladtryfflar framför sig? Det skulle väl i så fall vara en fredagskväll med samma utrustning.</p>

	<p>Jag hittade nyligen ett nytt recept på tryffel, som visade sig vara både enkelt och effektivt. Jag modifierade det något och fick då följande tillvägagångssätt:</p>

	<p>Koka upp 0,75 dl <strong>vispgrädde</strong> med 20 gram <strong>vit sirap</strong> (egentligen glukos, men jag lyckades inte få tag på det en fredagkväll) och 70 gram <strong>fruktpuré</strong> av ett slag som du tror passar till choklad. Jag köpte själv mangopuré i barnmatburk. Häll detta över 140 gram <strong>mörk</strong> (minst 65% kakao) och 140 gram <strong>ljus</strong> (minst 40 % kakao) <strong>choklad</strong> som du finhackat. Låt värmen sprida sig och mixa sedan smeten slät med en stavmixer. Låt det hela stå svalt över natten och forma seda små kulor som du doppar i mörk choklad och rullar i något gott. Jag provade både rostade pinjenötter och florsocker. Bådadera var himmelskt. Nästa gång tänker jag inte snåla till och använda mörk blockchoklad till att doppa tryfflarna i. Den billiga smörfettet gjorde att eländet tog alldeles för lång tid på sig att stelna.</p>

	<p>I filmväg valde vi <strong><a href="http://moviehamlet.com/visa/227/2">Adaptation</a></strong>, som är ett smått lysande verk. Kaufman är genialt galen och <strong>Nicolas Cage</strong> visar att han kan vara riktigt bra när han håller sig borta från bombastiska Bruckheimer-produktioner.</p>