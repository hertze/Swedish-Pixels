--- 
title:      Epostslarv
created_at: 2004-01-17 21:57:31.791401 +01:00
keywords:   utskällning,epost
description: Joakim Hertze skriver på webben
layout:     post
---

<p>Jag får ständigt känslan av att många svenska myndigheter och företag inte sköter sin e-korrespondens på ett vettigt sätt. Här är några personliga exempel:</p>

	<p>Av misstag råkade min sambo göra två inbetalningar till <a href="http://www.aea.se/"><span class="caps"><span class="caps">AEA</span></span></a>, Akademikernas Erkända Arbetslöshetskassa, samma månad. Jag mejlade dem i månadsskiftet och bad dem återföra den överflödiga summan till mitt konto, varefter jag fick ett automatiskt svar som talade om att jag skulle få vänta mellan fyra och tio dagar på ett riktigt svar. Efter tio dagar mejlade jag dem igen, varefter samma procedur upprepades. Där står jag fortfarande.</p>

	<p>I slutet av förra året beställde jag en surroundreceiver ifrån <a href="http://www.onoff.se/"><span class="caps"><span class="caps">ONOF</span></span>Fs nätbutik</a>. Man meddelade då att beräknad leveranstid var tio dagar. När denna tid gått och jag fortfarande inte fått min receiver mejlade jag deras kundtjänst och frågade varför. Efter en vecka fick jag det korthuggna svaret beräknad leveranstid i skutet av januari. Jag mejlade tillbaka och undrade varför det skulle ta så lång tid. Detta mejl svarade de inte på.</p>

	<p>För en vecka sedan mejlade jag <a href="http://www.dn.se/">DNs</a> kundtjänst för att fråga om det gick att få <em><span class="caps">DN S</span>öndag</em> levererad till Västervik på söndagar. Detta mejl har jag fortfarande inte fått svar på.</p>

	<p>Detta är för dåligt. Tar dessa företag inte epost på allvar? Om deras kundtjänst inte har tid eller kunskap att sköta epostfrågor borde de inte heller erbjuda denna möjlighet till kontakt.</p>