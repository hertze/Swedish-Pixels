--- 
title:      Bokbål; lite som Sangria
created_at: 2005-05-30 16:24:01.791401 +01:00
keywords:   litteratur
description: Joakim Hertze skriver på webben
layout:     post
---

	<p><a href="http://www.yukio.se/blog">Sanna</a> manade i förra veckan bland annat mig att dela med mig av personliga bokfakta. Jag är inte alltför snabb i tanken i dessa dagar (förlåt), men här kommer svaren till sist:</p>

	<p><strong>1) Hur många böcker äger du?</strong><br />
Runt 15 hyllmeter skulle jag tro. En alltför stor del av dem är pluggböcker från utbildningen och resten är nog skönlitterära pockets, samt receptböcker. Liksom Sanna föredrar jag oftast en pocketutgåva framför en inbunden. Jag är inte helt säker på varför, men säkert har priset och behändigheten stor betydelse. Dessutom tycker jag ofta att en pocket är en tajtare formgiven produkt.</p>

	<p><strong>2) Senast köpta bok?</strong><br />
<em>Stum sitter guden</em>, av Anna Jansson.</p>

	<p><strong>3) Senast lästa bok?</strong><br />
<em>Fleshmarket Close</em>, av Ian Ranking. Skall var vara helt ärligt är den inte helt utläst ännu, men det närmar sig. Förmodligen har jag inom kort plöjt samliga Rankins <em>Inspector Rebus</em>-romaner.  Jag är en riktigt sucker för anglosaxiska deckare, men herr Rankin går utanpå allt annat; böckerna är fullkomligt beroendeframkallande. Jag tycker själv att de bör läsas på engelska för maximal utdelning.</p>

	<p>	<strong>4) Fem böcker som betyder mycket för mig (m.a.o. böcker jag läst minst tre gånger)</strong><br />

Jag läser sällan om böcker; särskilt inte så här på äldre dar. Här följer ändå fem vältummade verk som betytt mycket för mig:</p>

	<ul>
		<li><em>Nalle Puh &#38; Nalle Puhs hörna</em>, av A.A. Milne. Jag läste dessa böcker fler gånger än jag kan räkna under mina prepubertala år och jag grät som ett litet barn varje gång Christopher Robin dumpade Puh. Kanske berodde det på att jag var just ett litet barn.</li>
	</ul>

	<ul>
		<li><em>Illusionisten</em>, av John Fowles. Lite seg i början, men sedan är den omöjlig att lägga ner. Jag sträckläste den första gången på en strand på spanska solkusten.</li>
	</ul>

	<ul>
		<li><em>Oscar Wilde: The Complete Stories Plays and Poems</em>. Bäst är hans noveller. Oöverträffad är <em>Lord Arthur Savile’s Crime</em>.</li>
	</ul>

	<ul>
		<li><em>American Gods</em>, av Neil Gaiman. Om man ändå hade välsignats med ett uns av denna författares fantasi. Jag ägnade tonåren åt att plöja samtliga samlingsutgåvor av hans <em>Sandman</em>; förmodligen den bästa tecknade serie som någonsin skrivit för vuxna.</li>
	</ul>

	<ul>
		<li><em>The Man Who Mistook His Wife for a Hat</em>, av Oliver Sacks. Det är hans fel att jag nu arbetar med hjärnsjukdomar. Tack, Oliver.</li>
	</ul>

	<p><strong>5) Utse 5 personer som också ska besvara dessa frågor</strong></p>

	<ul>
		<li><em>Stefan Hedmark</em>, som drillar oss i film på <a href="http://moviehamlet.com">Moviehamlet.com</a>, samt i politik på <a href="http://moviehamlet.com/blog">sin blogg</a>.</li>
	</ul>

	<ul>
		<li><em>Fredrik Olsson</em>, på <a href="http://www.smudo.org/blog">Smudo.com</a>. Det hade varit intressant att veta om och vad man hinner läsa som småbarnsförälder. Det är ju sagt att jag själv skall bli en sådan den närmaste veckan, eller så.</li>
	</ul>

	<ul>
		<li><em>Skeptikern</em>, från <a href="http://skeptikern.com/">bloggen</a> med samma namn.</li>
	</ul>

	<ul>
		<li><em>Carl Bildt</em>, känd från TV och bloggen med den ansträngda titeln <a href="http://www.bildt.blogspot.com/">Bildt Comments</a>.</li>
	</ul>

	<ul>
		<li><em><a href="http://www.kvp.se/bloggen/ebba/">Ebba von Sydow</a></em>. Det hade varit <em>riktigt</em> intressant.</li>
	</ul>