--- 
title:      Glorian på sned
created_at: 2004-05-04 20:34:32.791401 +01:00
keywords:   samhälle,USA
description: Joakim Hertze skriver på webben
layout:     post
 

---

<p><span class="caps"><span class="caps">USA</span></span>:s befälhavare i Irak <a href="http://www.sfgate.com/cgi-bin/article.cgi?file=/c/a/2004/05/04/MNG386FDD91.DTL">yrkar nu</a> på den tyngsta formen av administrativt straff för de officerare som skötte ruljansen i det millitärfängelse där irakiska fångar synbarligen utsatts för mycket kränkande och respektlös behandling. Detta straff, kallat general officer memorandum of reprimand, omöjliggör en framtida befodran och sätter effektivt stopp för dessa officerares karriär.</p>

	<p>Ter sig inte ett administrativt straff som lite futtigt i detta sammanhang, där man systematiskt kränkt mänskliga rättigheter och grovt satt sig på varje form av medmänsklighet. Visserligen är det frågan om handlingar i krig, men det är väl knappast en ursäkt? Varför inte bara ignorera millitärlagarna och döma dem till fängelse för misshandel?</p>

	<p>Jag hoppas hur som haver att detta på allvar skakar om den amerikanska allmänheten, så de inser att <span class="caps"><span class="caps">USA</span></span> på intet sätt är en ädlare nation än alla andra, utan <em>åtminstone</em> lika goda kålsupare som resten av oss.</p>