--- 
title:      Sveriges bästa skjortor?
created_at: 2004-04-08 05:07:00.791401 +01:00
keywords:   skjortor
description: Joakim Hertze skriver på webben
layout:     post
---

<p><img src="/bilder/skjorta.jpg" style="float: right; margin: 0 0 8px 4px" alt="" /> Jag har ett bekymmer. Emellanåt tycker jag om att klä mig i skjortor, men min kropp tycks vara felskapt i förhållande till de standardmått skjorttillverkare följer. Antingen har jag för smal hals, eller för långa armar, vilket gör att jag inte bara kan knata in i en affär och köpa vilken skjorta som helst utan att straffas med oändligt dålig passform. Detta, mina damer och herrar, är äkta <acronym title="Skit på skånska">mög</acronym>. <br />

Jag har sedan ett tag tillbaka accepterat att jag är hänvisad till måttsydda skjortor, vilket emellertid gärna kan bli dyrt. Om man till äventyrs skulle vilja ha en <b>Eton</b> eller <b>Stenströms</b> med lagom längd på armarna kan man gladeligen få lägga upp 1200-1400 spänn, vilket svider rätt ordentligt i plånboken. Nu har jag emellertid funnit lösningen till mitt problem. På Kullagatan i Helsingborg finns en underbar liten affär med namnet <b>La Chemiserie Traditionnelle</b>, där man får en måttsydd skjorta från 600 spänn! Och som de sitter sedan — rena himmelriket. Denna butik, med filialer i Stockholm och Göteborg, är en del av ett i grunden <a href="http://www.artesanos-camiseros.com/ingles/">spansk företag</a> och alla skjortor sys upp i Madrid inom två till fyra veckor.</p>

	<p>Saknar ni en skjorta och har vägarna förbi Helsingborg? Titta förbi butiken och hälsa från mig.</p>

<p><strong>Tillägg: </strong> Filialen i Göteborg har en <a href="http://www.skjortbutiken.se/">hemsida</a> där man får rätt bra information om priser och möjligheter att komponera sina skjortor.</p>