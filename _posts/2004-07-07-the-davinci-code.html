--- 
title:      The DaVinci Code
created_at: 2004-07-07 23:08:10.791401 +01:00
keywords:   litteratur
description: Joakim Hertze skriver på webben
layout:     post
---

<p><img src="/bilder/davincicode.jpg" style="float:right; margin-top:4px; margin-left:5px;" /> Så har även jag till sist läst <b>Dan Brows</b> bästsäljare <em>The DaVinci Code</em>, uppföljaren till den populära <em><a href="http://blog.hertze.com/visa/150">Angels and Demons</a></em>. Denna gång kastas den amerikanska symbolkännaren <em>Robert Langdon</em> ut på en jakt efter <em>den heliga Graal</em>, kalken som Jesus lär ha druckit ur kvällen innan korsfästelsen. Själva handlingen är redan <a href="http://www.kendo.nu/blogg/books/archives/000127.html">presenterad</a> på annat håll, varför jag håller mig till ett omdöme.</p>

	<p>Brown lär vara lärare i kreativt skrivande och stundtals känns The DaVinci Code nästan som en lärobok i alla knep man kan ta till för att hålla spänningen uppe. Man känner väl igen formeln från författarens tidigare böcker och jag kom en bit in i boken på mig själv med att undra när det kvinnliga kärleksintresset skulle kliva in på scenen. Några sidor senare dök hon mycket riktigt upp i form av en kvinnlig fransk kryptolog, politiskt korrekt porträtterad som en stark och kapabel ung dam. Trots att jag emellanåt retar mig på att var tionde sida slutar med en cliffhanger fungerar konceptet—det är onekligen spännande. <br />

För min del ligger behållningen trots den täta intrigen i det kunskapsstoff Brown förmedlar. Det känns som jag lär mig en hel massa jag inte visste om <em>Leonardo DaVinci</em>, symbolism, religion och konst. Givetvis vet jag inte hur mycket sanning som ligger bakom den smått <a href="http://www.moviehamlet.com/blog/article/15/att-kn228cka-en-kod">kontroversiella teori</a> om Graalens natur som redovisas i boken, men den kittlar verkligen fantasin.</p>