--- 
title:      Massmedia tar livet av oss alla
created_at: 2005-11-11 17:42:15.791401 +01:00
keywords:   samhälle,sjukvård
description: Joakim Hertze skriver på webben
layout:     post
---

	<p>Jag läser i <a href="http://sydsvenskan.se/sverige/article126568.ece">morgonens <cite>Sydsvenskan</cite></a> att folk rädsla för fågelinfluensan har lett till att vaccinet mot den vanliga influensan, dvs. den enda vi med <em>säkerhet</em> vet kommer drabba landet inom kort, håller på att ta slut. Tydligen räcker inte lagren ens till dem som verkligen behöver, dvs. människor äldre än 65 år, hjärt-lung sjuka, de med dåligt immunförsvar och de som har en <em>systemisk</em> sjukdom typ diabetes. Med största sannolikhet kommer därmed fler att dö i vinter än vad som annars skulle vara fallet.</p>

	<p>Situationen förbättras inte direkt av att folk har hamstrat <strong>Tamiflu</strong>, en medicin som dämpar den vanliga influensans verkningar efter att vi blivit smittade, så till den grad att den kan bli svår att skaffa fram till den som verkligen blir livshotande sjuk.</p>

	<p>Världen är helt galen. Hur har det kunnat bli så här? Vems är ansvaret, som massmedia skulle ha frågat. Tja, vad sägs om massmedia självt? Man har konsekvent drivit en domedagskampanj hela hösten, där minsta smittade kyckling nere i Asien har fått symbolisera den kommande apokalypsen. På något vis har man bara lyft fram &#8221;the worst case scenario&#8221; och helt missat att ge en balanserad bild av det hela.</p>

	<p>Sedan måste man säga att sjukvården har en stor del i allt detta. Om nu massmedia ger en så skev bild, varför i hela friden har man inte varit mer aktiva med information? En annan fråga är väl dessutom hur sjutton människor kan hamstra en receptbelagd medicin som Tamiflu. Någonstans måste det ju sitta läkare som skriver ut recepten? Where is your common sense, man? </p>

	<p>Så vitt jag förstår är det idag tämligen fritt att gå och vaccinera sig mot influensan. Kanske behövs det i framtiden någon instans i sjukvården som ifrågasätter rimligheten i att ett företag låter vaccinera sina friska &#8221;trettionågot&#8221; anställda för att rädda produktiviteten under vintern.</p>