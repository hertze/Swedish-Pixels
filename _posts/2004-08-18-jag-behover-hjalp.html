--- 
title:      Jag behöver hjälp!
created_at: 2004-08-18 04:08:59.791401 +01:00
keywords:   bloggsfären,bloggteknik
description: Joakim Hertze skriver på webben
layout:     post
---

	<p>Jag har nu från två olika håll fått höra att brödtexten på denna sajt är alldeles för liten för att kunna läsas på ett behagligt sätt. Tydligtvis är det bara så på vissa datorer och jag känner mig därför lite rådvill.</p>

	<p><img src="/bilder/teckenstorlek.jpg" style="float:left; margin-top:5px; margin-bottom:5px; margin-right: 8px;" /> I den förra versionen av denna blogg använde jag mig av fixa teckenstorlekar (dvs. jag angav en absolut storlek i pixels i <span class="caps"><span class="caps">CSS</span></span>-filen). Denna gång försökte jag hänga med tiderna en smula och har därför gjort storlekarna <em>relativa</em>. Detta innebär att läsaren själv kan justera textens storlek även i Explorer genom att välja under menyn <em>Visa &gt; Teckenstorlek</em>. I Mozilla kan man öka eller minska storleken även av fixa typsnitt. Tanken med detta är att var och en skall kunna välja en behaglig lässtorlek, vilket sägs öka tillgängligheten.</p>

	<p>Jag har två teorier om varför min brödtext blir alldeles för liten i somliga webbläsare:</p>

	<ul>
		<li>Tidigare hade jag <em>Times New Roman</em> angivet som sekundärt typsnitt. Det innebär att detta typsnitt används när inte <em>Georga</em>, som är mitt primära typsnitt, finns installerat. Times ser alltid mindre ut vid en given teckenstorlek än vad Georgia gör. Dock har jag precis bytt mitt sekundära typsnitt till <em>Verdana</em>, varför detta bekymmer borde vara eliminerat.</li>
	</ul>

	<ul>
		<li>Utan att veta om det, eller fullt medvetet för den delen, har kanske somliga Explorer-användare ställt in sin teckenstorlek på något mindre än mellanstorleken, vilket gör brödtexten vansinnigt liten.</li>
	</ul>

	<p>Är det någon som har fler teorier? Är det någon som har ett bra råd? Kort sagt skulle jag behöva hjälp.</p>