--- 
title:      Visa lite värdighet, Apple!
created_at: 2006-08-18 12:15:00.791401 +01:00
keywords:   Apple,Mac os
description: Joakim Hertze skriver på webben
layout:     post
---

	<p>Väl tillbaka från sommarens modemuppkoppling (och av den följande nätavkoppling) satte jag mig till sist ner och kollade in <strong>Steve Jobs</strong> köra <a href="http://events.apple.com.edgesuite.net/aug_2006/event/index.html">sin keynote</a> på <strong><span class="caps">WWDC</span> 2006</strong>. Jag blev rent ut sagt beklämd.</p>

	<p>För det första måste jag säga att alla dessa små pikar &#8212; och i detta fallet <em>stora</em> pikar &#8212; mot <em>Microsofts Vista</em> börjar te sig lite väl tramsiga. Det är ungefär som att skämta om förståndshandikappade. Vi vet redan att Apple <span class="caps">OSX</span> är överlägset Windows &#8212; det är liksom rätt uppenbart när man sätter sig ner och jämför på sin egen kammare. Med tanke på att publiken uteslutande lär bestå av redan övertygat branchfolk, och sedan tidigare frälsta slutanvändare, kan denna form av förhävande lyteskomik inte tjäna något annat syfte än att förstärka vi-mot-dom-känslan. Visa lite värdighet, Apple! Fortsätt göra era överlägsna produkter och håll sedan käften.</p>

	<p>För det andra måste jag nog ifrågasätta en del av nyheterna i <span class="caps">OSX</span> Leopard. Jag applåderar förbättrade Spotlightsökningar, utökade möjligheter att märka sina dokument med metadata, systemvida &#8221;att göra&#8221;-listor och ett inbyggt system för säkerhetskopior, men &#8221;Spaces&#8221; och &#8221;TimeMachine&#8221; tycker jag befinner sig farligt nära onödigt &#8221;lull-lull&#8221;. Inte minst gäller det gränssnittet till det senare &#8212; jag menar, vem vill bläddra bland gamla dokument i en miljö som liknar gamla episoder av Star Trek? För tusan, Apple! Sabba inte er rena linje bara för att ni inte kommer på något annat att lägga er energi på. Dessutom tycker jag att Mail i första hand behöver andra förbättringar än barnsliga <span class="caps">HTML</span>-mallar.</p>

	<p>Som en ägare av en iBook G4 (PowerPC, baby!) skall det bli intressant att se systemkraven för Leopard. Jag har en känsla av att min maskin inte riktigt håller måttet.</p>