--- 
title:      Sveriges bästa bloggare
created_at: 2004-09-07 00:02:14.791401 +01:00
keywords:   bloggsfären
description: Joakim Hertze skriver på webben
layout:     post
---

	<p>Jag är enbarmligt dålig på att uppdatera mig vad nya bloggar anbelangar och till min förvåning har jag nu plötsligt upptäckt en rad nya sajter med högkvalitativt innehåll. Det finns idag ett betydande antal svenska bloggar som med sitt genomarbetade innehåll höjer sig över mängden. Ibland känns det faktiskt som om de tre tenorerna skulle ställa sig och sjunga med förstaklassarna på en skolavslutning: det finns risk för att deras närvaro sänker självförtroendet i omgivningen, men det är också möjligt att de inspirerar oss andra till bättre prestationer. Jag väljer att vara optimistisk och tro på det senare.</p>

	<p>Gemensamt för dessa bloggar är att deras upphovsmän finner intressanta och samtidsrelevanta ämnen som berör och känns viktiga. Ofta blir jag påmind om aspekter av livet som jag sällan funderar över till vardags och det är så gott som alltid så att jag lär mig något nytt. Författarna behandlar sina ämnen på ett levande och personligt sätt utan att hemfalla åt den hyperlänk- och citatsjuka som ofta drabbar de av oss som i desperation hemfaller åt att punktmarkera andras skriverier.<br />
Somliga hävdar måhända att det format dessa slipade skribenter uttrycker sig i mer borde gå under benämningen kåserier, men jag ser inget negativt i det. Det är läsupplevelsen, inte yttre formalia, som har betydelse.<br />
Många av dessa upphovsmän tycks på ett eller annat sätt syssla med det skrivna ordet även professionellt, vilket ger tröst åt mitt sargade och litterärt förklenade ego.</p>

	<p>Här är några av mina nya och gamla favoriter:</p>

	<ul>
		<li><a href="http://www.protocol7.com/eva">Deeva.</a></li>
		<li><a href="http://endrojandeblick.typepad.com/">En dröjande blick</a></li>
		<li><a href="http://www.vinterhav.se/emil/">Emil Vinterhavs bloggar</a></li>
		<li><a href="http://stefangeens.com">blog@stefangeens.com</a></li>
	</ul>

	<p>Jag lyfter på hatten för er och önskar att jag var mer som ni. Cheers.</p>