--- 
title:      Blogga från skrivbordet; Textpattern och Ecto
created_at: 2006-05-05 06:18:00.791401 +01:00
keywords:   bloggteknik,mjukvara,textpattern
description: Joakim Hertze skriver på webben
layout:     post
---

	<p>Det här inlägget är inte skrivet i <a href="http://www.textpattern.com"><strong>Textpatterns</strong></a> vanliga webbgränssnitt, utan i skrivbordsapplikationen <a href="http://ecto.kung-foo.tv/"><strong>Ecto</strong></a>. Rätt coolt&#8212;fast är det egentligen något som underlättar livet?</p>

	<p><img src="/bilder/12.jpg" style="float:right; margin: 4px 0 4px 8px;" title="Ecto logotyp" alt="Ecto logotyp" width="80" height="80" /> Ecto, liksom <a href="http://ranchero.com/marsedit/"><strong>MarsEdit</strong></a>, <a href="http://dashblog.theonelab.com/"><strong>DashBlog</strong></a> och <a href="http://wbloggar.com/"><strong>w.blogger</strong></a>, har  ett väl utbyggt stöd för de mest populära bloggverktygen. Publicerar du med <strong>Movable Type</strong>, <strong>Typepad</strong>, <strong>Blogger</strong>, eller <strong>Wordpress</strong> är chanserna stora att du kan sköta i stort sett hela underhållet av din blogg utan att logga in med din webbläsare. Textpattern verkar vara något av en <em>underdog</em> i sammanhanget, men med lite trixande fungerar även detta <acronym title="Content Mangamement System"><span class="caps">CMS</span></acronym> hjälpligt tillsammans med nämnd programvara. </p>

	<p>Efter lite testande har det visat sig att Ecto har överlägset bäst stöd för Textpattens funktioner och det är egentligen bara bild- och filpublicering som inte fungerar. DashBlog, en widget för bloggpublicering, är nog trevligast till sin natur, men är väldigt begränsad. Om du själv känner för att prova Textpattern med dessa applikationer <a href="http://forum.textpattern.com/viewtopic.php?id=10433">finner du anvisningar här</a>.</p>

	<p>Varför skall man då använda sådana här skrivbordapplikationer? Ett argument är att det är bra att spara lokala kopior av sina blogginlägg, ifall servern kraschar ohjälpligt. Ett annat är att du kan skriva dina inlägg medan du är nerkopplad, för att sedan koppla upp och posta när allt är färdigt. Det senare är kanske mest användbart om du sitter med ett gammalt 54k-modem. </p>

	<p>I mina ögon får jag precis samma funktionalitet om jag skriver mina inlägg i min ordbehandlare, för att sedan klistra in dem i Textpatterns administrationsgränssnitt när jag är färdig. Jag måste dessutom säga att jag föredrar ordbehandlarens gränssnitt framför Ectos, när det gäller att hantera text.</p>

	<p>Jag kommer nog inte att lägga upp 18 dollar när Ectos prövotid väl är över.</p>