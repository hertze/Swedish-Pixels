--- 
title:      Saker som gör en jul
created_at: 2005-12-22 17:14:51.791401 +01:00
keywords:   jul,introspektion
description: Joakim Hertze skriver på webben
layout:     post
---

	<p><img src="/bilder/julgran.jpg" style="float:right; margin:4px 0px 4px 8px;" title="Julgran" alt="Julgran" width="150" height="203" /> Vare sig man vill dt eller inte så är det idag dan före dan före dopparedan och julen står minst sagt för dörren. För en sisådär tjugo år sedan skulle jag så här nära inpå julafton haft stora svårigheter med att tygla min bubblande glädje och sova på natten.</p>

	<p>Nu har jag hunnit bli något äldre och julen har kommit att få en något annorlunda innerbörd, även om det fortfarande är en tid av stilla förväntan. Nu när man är stor nog att skapa sina egna traditioner har jag rannsakat mitt inre efter de där små pärlorna som gör just min jul. Detta är vad jag kom fram till:</p>

	<ol>
		<li><strong>Skinkmackan</strong>. Den första skivan av den nyligen griljerade julskinkan, förädlad med stark grovkornig senap är en av mina absoluta julhöjdpunkter. Apotekets senap har i år för övrigt knipit förstaplatsen på min inre fem-i-topp lista.</li>
		<li><strong>Svagdricka</strong>. Jag har under hela min uppväxt varit ett hängiven julmustbrukare, men i år fick jag plötsligt svårt för den påträngande sötman, som liksom lägger sig som en hinna över tänderna. Svagdricka är ett schysst alternativ, om man inte uppskattar att pimpla julöl åt höger och vänster.</li>
		<li><strong>Julgran</strong>. Visst är det praktiskt med en plastgran, men vinyldoft får det knappast att spritta i hjärttrakten. Nej, den skall vara äkta och den skall tindra.</li>
		<li><strong>Hyacinter</strong>. Den stundande högtiden handlar mycket om dofter och vid sidan om nejlikor är nog denna julblomma den som bäst tar mig tillbaka till min barndoms jular.</li>
		<li><strong>Julmatiné</strong>. Mellandagarna är som gjorde för slötittande framför TVn. För min del får det gärna vara gamla äventyrsfilmer och emotionellt icke-krävande förtiotalskomedier. Man vill ju inte riskera att få sig en dos verklighet mitt i glöggeuforin.</li>
		<li><strong>Engelska deckare</strong>. <span class="caps">SVT</span> brukar sjysst nog alltid bjuda på en välproducerad engelsk deckare under tiden efter julafton. Förhoppningsvis blir det inte en gammal återanvänd Minette Walters i år.</li>
		<li><strong>Chokladpraliner</strong>. Passar utmärkt till punkt 5.</li>
		<li><strong>Familj</strong>. Julen är tiden man skall umgås med sin nära och kära. Oavsett om familjen är gammal eller ny; stor eller liten; förstående eller inskränkt. Jag har aldrig förstått varför man skall måste ut och festa på stan på juldagen, vilket var brukligt där jag växte upp. Nej, nu är tiden för sällskapsspel och gamla hederliga stormiddagar.</li>
	</ol>

	<p>Jag noterar att julklappar inte kom med på listan. Hur många vuxenpoäng ger det?</p>