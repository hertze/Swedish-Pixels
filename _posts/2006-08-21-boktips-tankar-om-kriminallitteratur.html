--- 
title:      Boktips; Tankar om kriminallitteratur
created_at: 2006-08-21 14:54:52.791401 +01:00
keywords:   litteratur,deckare
description: Joakim Hertze skriver på webben
layout:     post
---

	<p><img src="/bilder/18.gif" style="float:right; margin: 4px 0 4px 8px;" title="Omslag till Tankar om kriminallitteratur" alt="Omslag till Tankar om kriminallitteratur" width="95" height="121" /> <a href="http://www.bokus.com/b/9151840820.html?pt=search_result">“Tankar om kriminallitteratur”</a>, denna lilla pärla till bok, hittade jag av en tillfällighet för futtiga 49 kronor i ett litet outletstånd i Höganäs. I en värld av glas och keramik i andrasortering blev den resans fynd.</p>

	<p><a href="http://www.olaisen.se/"><strong>Per Olaisen</strong></a> &#8212; lektör, förläggare, översättare och ledamot av Svenska Deckarakademin &#8212; skriver här mycket personligt om kriminallitteraturens villkor, dess ingredienser och dess förhållande till övrig litteratur och livet i stort. Han skriver om storheter som <strong>John Dickson Carr</strong>, <strong>Edgar Allen Poe</strong>, <strong>Carl Jonas Love Almqvist</strong> och <strong>Stieg Trenter</strong>, men även om kassa baksidestexter, inverterade deckare och jämställdhet inom genren. </p>

	<p>Det här är en guide till ypperlig deckaläsning, men kanske framför allt en skimrande glimt av Olaisens uppenbara passion för ämnet. Man blir utan vidare sugen på att läsa många av de böcker Olaisen omnämner, men man känner även ett begär efter att sätta sig ner och själv skriva om mord och ruskigheter.</p>

	<p>Köp boken för en spottstyver och känn läslusten vakna till liv.</p>