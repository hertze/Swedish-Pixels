--- 
title:      Nytt rankingsystem på weblogs.se?
created_at: 2004-02-26 17:06:41.791401 +01:00
keywords:   bloggsfären
description: Joakim Hertze skriver på webben
layout:     post
---

<p><b>Chadie</b> har startat <a href="http://sodergren.com/chadie/archives/000351.html">fyrklövern</a> som ett komplement till tjugo-i-topp-listan på <a href="http://www.weblogs.se">weblogs.se</a>, vilket jag tycker är ett trevligt alternativ. Man kan naturligtvis fråga sig om det verkligen skall vara nödvändigt att hålla på att ranka och rekommendera olika bloggar (klubben för inbördes beundran?), men jag tycker ändå att det i viss utsträckning fyller en funktion då nykomlingar snabbt får tips på läsvärt material.<br />

Däremot undrar jag om den teknik som ligger bakom weblogs.ses lista är så där lysande. Vad jag förstår bygger rankingen där på hur många som lägger till en viss blogg i sin favoritlista, vilket gör att det hela blir tämligen statiskt. Själv lade jag tidigt upp en favoritlista, men jag har inte orkat ändra den de sista månaderna, trots att mitt läsmönster radikalt förändrats. Jag misstänker att detta även gäller andra. Borde det inte vara mer rättvisande  och dramatiskt  med ett system där antalet redirects (klickar på en länk) utgör grunden för rankingen?</p>