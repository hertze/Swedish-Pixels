--- 
title:      Coupling
created_at: 2004-08-04 18:11:54.791401 +01:00
keywords:   TV,humor
description: Joakim Hertze skriver på webben
layout:     post
---

<p><img src="/bilder/coupling.jpg" style="float:right; margin-top:4px; margin-left:6px; margin-bottom:6px;" /> Som vanligt är jag lite sent på saker och ting, vilket gjorde att jag mer eller mindre helt missade komediserien <a href="http://www.imdb.com/title/tt0237123/"><em>Coupling</em></a> förra gången den sändes i svensk TV. Nu är emellertid <b>Steven Moffats</b> serie tillbaka i rutan och det är bara att luta sig tillbaka och förundras över den rappa dialogen, de vansinniga idéerna och den förstklassiga förväxlingskomiken.</p>

	<p>I gårdagens avsnitt, nummer fyra har jag för mig, tvingades Steve (<b>Jack Davenport</b>) bevisa att filmen <em>Lesbian Spanking Inferno</em> var en erotisk film, till skillnad från en porrfilm, genom att återberätta dess handling under en middagsbjudning. Jag vred mig av skratt; inte egentligen på grund av själva handlingen, utan snarare på grund av det brittiska vis som skådespelarna tolkar sina roller. Diskrepansen mellan bisarrt innehåll och seriöst dramatiskt skådespeleri lyfter upplevelsen.</p>