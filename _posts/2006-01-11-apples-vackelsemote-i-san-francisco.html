--- 
title:      Apples väckelsemöte i San Francisco
created_at: 2006-01-11 17:49:10.791401 +01:00
keywords:   Macintosh,Apple
description: Joakim Hertze skriver på webben
layout:     post
---

	<p><img src="/bilder/apple_logo1.jpg" style="float:right; margin:4px 0px 4px 8px;" title="Apple" alt="Apple" width="86" height="100" /> Så var <strong>Steve Jobs</strong> efterlängtade <em>keynote</em> på <a href="http://www.macworldexpo.com/live/20/"><em>MacWorld</em> i San Francisco</a> till ända och därmed har vi fått facit till de senaste månadernas ryktesspridning kring Apples framtida produktriktning. Man får väl säga att det inte var mycket som stämde &#8212; Apple tycks vara duktiga på att bevara sina företagshemligheter. Att döma av de olika <a href="http://expo.99mac.se/">realtidrapporter</a> som flödade ut från händelsen rådde en i det närmaste religiös stämning, där åhörarna dånade, talade i tungor och funderade över hur mycket mer de kunde skuldsätta sig för att ha råd med alla nya godbitar.</p>

	<p>Det blir inte &#8221;konsumentmaskinen&#8221; iBook som utrustas med intelpluggar i första hand, utan istället ersätts <em>PowerBook</em> med <a href="http://www.apple.com/se/macbookpro/"><em>MacBook Pro</em></a> (låter nästan som en tautologi). Den senare innehåller en snaskig intelprocessor med dubbla kärnor, vilket skall göra den åtminstone fyra gånger snabbare än PowerBook G4. Lägstapriset i <span class="caps">USA</span> ligger på $1999, medan vi i Sverige får hosta upp  21295 <span class="caps">SEK</span>. En &#8221;Appledollar&#8221;  är tydligen tre kronor dyrare än den vanliga dollarn. Märkligt. MacBook Pro levereras i februari.</p>

	<p>Den intel-Mac som skeppas först blir emellertid <a href="http://www.apple.com/se/imac/">iMac</a> och inte Mac-Mini, som många förutspått.</p>

	<p>Man menar att alla Apples produktlinjer kommer köra Intel innan årsskiftet. Det hjälper inte mig i mina konsumentvåndor. Är det dumt att köpa en <em>iBook</em> nu? Tänk om det kommer en hottad intelmodell i mars. Lyxproblem, I know. Alla åsikter välkomnas.</p>