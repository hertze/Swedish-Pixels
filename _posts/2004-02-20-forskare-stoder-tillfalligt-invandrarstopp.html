--- 
title:      Forskare stöder tillfälligt invandrarstopp
created_at: 2004-02-20 01:52:46.791401 +01:00
keywords:   samhälle
description: Joakim Hertze skriver på webben
layout:     post
---

	<p>Kommunalrådet <em>Illmar Reepalu</em> har föreslagit ett femårigt invandrarstopp i Malmö för att komma till rätta med den växande segregationen. Hans förslag får nu <a href="http://www.dn.se/DNet/jsp/polopoly.jsp?d=1042&#38;a=235088&#38;previousRenderType=6">stöd</a> av <em>Aje Carlbom</em>, som bodde tre år i Rosengård för att kunna skriva sin doktorsavhandling i ämnet:</p>

	<blockquote>
		<p>Det är ett bra förslag. Det är att visa respekt och solidaritet med de invandrare som försöker få sitt liv att fungera i Malmö.</p>
	</blockquote>

	<p>Carlbom beskriver Rosengård som ett samhälle i samhället. Man kan idag leva hela sitt liv där och någon integration i det svenska samhället är det inte tal om. I Malmö kan man idag helt och hållet leva ett arabiskt vardagsliv. Man kan göra sina dagliga inöp i arabiska affärer, besöka moskén, låta sina barn gå i arabiska skolor, läsa arabiska tidningar och se på tjugotalet olika arabiska TV-kanaler. Så länge de unga bor kvar där lär de sig inte svenska och så länge de inte lär sig svenska får de inga jobb. Var och en förstår att detta inte leder till något bra.</p>

	<p>Detta förslag kan låta radikalt, men jag tycker att man har en viss poäng. Så länge vi inte kan hjälpa invandrarna till något bättre gör vi kanske dem ingen tjänst när vi lagrar dem i våra storstäder. Å andra sidan är kanske vad som helst bättre än att stanna i krigshärjade hemland…</p>