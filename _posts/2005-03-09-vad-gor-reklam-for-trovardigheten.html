--- 
title:      Vad gör reklam för trovärdigheten?
created_at: 2005-03-09 17:55:16.791401 +01:00
keywords:   Google,reklam
description: Joakim Hertze skriver på webben
layout:     post
---

<p>Sedan en tid tillbaka har jag haft små <a href="https://google.com/adsense/"><strong>Google Adsense</strong>-knappar</a> på somliga av mina sidor (framförallt enskilda bloggartiklar), men man kan nog inte påstå att det har blivit någon inkomst att räkna med.  När jag emellertid läser om hur <strong>Peter Lindberg</strong> lyckas <a href="http://www.pierreandersson.se/mt/archives/2004/10/att_bli_rik_pa.html#c159">finansiera ett antal bokinköp</a> varje år och <strong>Annica Tiger</strong> <a href="http://www.pierreandersson.se/mt/archives/2004/10/att_bli_rik_pa.html#c151">finansierar sina serverkostnader</a> med reklam blir även jag sugen på att bruka allvar. Jag har nu ökat bredden på högerspalten på dessa sidor med fem pixlar enbart för att få plats med en 250×250 pixlar stor reklamkvadrat och jag känner det som om jag offrat min smutsiga själ på kommersialismens altare. Förmodligen kommer jag aldrig upp i så många sidvisningar att det faktiskt blir några slantar att räkna med, men man vet ju aldrig
</p>

	<p><img src="/bilder/reklam.jpg" style="float:right; margin-top:4px; margin-bottom:4px; margin-left:8px;" title="Reklam" /> En fråga man kan ställa sig själv är vad reklam gör för trovärdigheten på en sida. Litar vi mer på förkunnelser som framförs utan ekonomiska sidobudskap, eller kan det vara så att reklam istället ökar känslan av professionalism? Jag minnas att <a href="http://www.tradedoubler.se"><strong>TradeDoubler</strong></a> hävdade det senare för några år sedan. Själv tror jag att det helt beror på vilken typ av budskap man vill föra fram. Så länge det handlar om lösa omvärldsobservationer av strikt underhållningskaraktär, såsom det jag mestadels publicerar, tror jag åtminstone inte att reklam är till nackdel. I andra sammanhang är det förstås viktigare att ge ett intryck av omutbarhet; kanske framförallt i politiska och vetenskapliga forum. Även organisationer som inte får ha, eller bör ha, ett vinstintresse borde naturligtvis också avhålla sig; det skulle ju till exempel se märkligt ut med reklam för läkemedel på våra landstings hemsidor.</p>

	<p>Personligen måste jag säga att jag föredrar just <strong>Google Adsense</strong> framför andra affiliatelösningar just för att annonser faktiskt anpassas till innehållet på sidan utan att man själv ständigt måste hänga med och byta annonser. Det ger en skön <em>hands-off känsla</em>, där jag lite kan känna att jag inte helt och hållet ansvarar för annonsernas innehåll (även om jag naturligtvis gör det). Dessutom tycker jag textannonser är betydligt mindre estetiskt störande än blinkande bilder.</p>