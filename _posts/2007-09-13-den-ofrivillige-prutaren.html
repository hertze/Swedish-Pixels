--- 
title:      Den ofrivillige prutaren
created_at: 2007-09-13 10:32:41.791401 +01:00
keywords:   näthandel,bloggteknik
description: Joakim Hertze skriver på webben
layout:     post
---

	<p>Jag är dålig på att pruta. Eller rättare sagt: jag är riktigt jäkla usel på att pruta. Förmodligen har jag helt enkelt för mycket skam i kroppen, vilket bara gör det obehangligt att stå där och vara besvärlig. Det hindra dock inte att jag ibland lyckats pruta helt omedvetet. </p>

	<p>Jag har sedan många år &#8212; faktiskt ända sedan jag byggde min första hemsida i slutet av 1990-talet &#8212; haft <a href="http://www.powersurge.com"><strong>Powersurge</strong></a> som webbhotell. De har alltid varit pålitliga och servicen blixtsnabb. Ändå jag jag den senaste tiden varit missnöjd med vad jag fått för pengarna. För knappt $15 i månaden har jag fått nöja mig med 200 Mb lagringsutrymme och möjlighet till två futtiga MySQL-databaser (och lite till, förstås), vilket numera knappast kan ses som prisvärt. Eftersom blotta tanken på att flytta mina webbplatser och databaser till ett nytt hotell har gett mig blixtrande huvudvärk jag jag under lång tid inte gjort något åt saken.</p>

	<p>För någon dag sedan insåg jag så till sist för att det aldrig skulle komma ett så kallat lämpligt tillfälle. Jag kollade in olika alternativ och fastnade för <a href="http://www.joyent.com"><strong>Joyent</strong></a>, som bland annat erbjuder 5 Gb (!) lagringsutrymme och 5 MySQL-databaser för samma månadskostnad som jag idag spenderar hos Powersurge. Den enda tjänst Joyent <em>inte</em> tillhandahåller är domänregistreringar, varför jag inte kunde flytta över den årliga domänhanteringen dit.</p>

	<p>Jag skrev till Powersurges ekonomiavdelning för att efterhöra om de kunde tänka sig att sköta de årliga förnyelserna av mina domännamn, trots att jag tänkte flytta mitt konto till ett annat webbhotell. De kunde de tänka sig, men de undrade också vad som skulle krävas för att få mig att stanna kvar. Jag berättade hur landet låg. Med vändande erbjöd sig Powersurge plötsligt att matcha Joyents erbjudande för samma kostnad. Hoppsan, tänkte jag. Mer lagringsutrymme än jag någonsin kommer att behöva, utan huvudvärken som följer på en flytt.<br />
Jag hade tydligen prutat utan att vara medveten om det.</p>

	<p>Vad är då sensmoralen i denna historia? Kanske att det lönar sig att vara besvärlig &#8212; även om man är det omedvetet.</p>