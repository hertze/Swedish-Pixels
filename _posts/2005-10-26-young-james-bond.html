--- 
title:      Young James Bond
created_at: 2005-10-26 22:11:42.791401 +01:00
keywords:   James Bond,film
description: Joakim Hertze skriver på webben
layout:     post
---

	<p>Tidigare rykten och spekulationer kring vem nästa Bond skulle bli har fått mig att tro att Brosnan själv hade valt att inte göra fler filmer. Om man läser denna <a href="http://www.mi6.co.uk/news/index.php?itemid=2939">artikel</a> framstår det dock som om han regelrätt fått foten. Tydligtvis inte på ett trevligt sätt heller.</p>

	<p>Nåväl. Det påstås att den kommande filmen tar oss tillbaka ett par år till en James Bond som just fått sin dubbelnolla och därmed har rätt att döda. Jag har en annan idé. varför inte löpa linan ut och lansera <strong>Young James Bond</strong>, med <a href="http://imdb.com/name/nm0111013/" style="text-align:left;"><strong>Adam Brody</strong></a> i huvudrollen? Kanske skulle det kunna se ut så här:</p>

	<p><img src="/bilder/abrody.jpg" style="float:right; margin: 4px 0px 4px 8px;" title="Adam Brody" alt="Adam Brody" width="72" height="100" /> Unge James, på den tiden kallad <strong>Jimmie</strong>, ligger vid Cambridge och är en sådan där jobbig typ som är kapten i roddlaget, ägnar fritiden åt fester och brudar, men ändå är klarar alla kurser med spets. Kanske beror det senare på att han av någon outgrundlig anledning får hjälp med tentorna av den smått autistiske, men geniale, nörden <strong>Boothroyd</strong>, kallad Q av polarna i schackklubben. </p>

	<p><strong>Ms. Moneypenny</strong>, ordförande för skoltidningen och förtjust i lammullskoftor och hornbågade glasögon, suktar ständigt efter Jimmie, men tvingas ständigt se honom valsa omkring med yppigt lågbegåvande <strong>Honey Ryder</strong>, elev på en närliggande flickskola. Hon dagdrömmer om att Jimmie en dag skall förändras till pojkvänmaterial och besvara hennes kärlek. Den enda som ser Bond för den snobbiga skrävlare han är är ordföranden i elevrådet, <strong>Miles Messervy</strong> (kallad M), samt Jimmies ärkefiende <strong>Francisco Scaramanga</strong>, kapten för Oxfords roddlag.</p>

	<p>Vår historia tar sin början när den kinesiska utbytesstudenten <strong>No</strong> kommer till Camebridge och lektorn i fysik mystiskt försvinner&#8230;</p>