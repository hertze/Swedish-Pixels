--- 
title:      Får man byta namnteckning?
created_at: 2004-08-17 17:54:47.791401 +01:00
keywords:   namnteckning
description: Joakim Hertze skriver på webben
layout:     post
---

<p>Jag funderar på att byta ut min barndoms bulliga namnteckning mot en som bättre passar min nutida personlighet, men kom att tänka på att detta kanske kan innebära bekymmer. Jag drog mig nämligen till minnes att jag för många år sedan hade bekymmer med att kvittera ut mitt körkort på posten, då min namnteckning enligt posttjänstemannen inte riktigt matchade den på körkortet.</p>

	<p>Eftersom jag i princip aldrig klarar att exakt reproducera mina skrivkonster har jag alltid haft ringa respekt för namnteckningars värde som autencitetsgaranti, men detta är kanske ett misstag. Om det är så att banker och olika myndigheter lägger större vikt vid dessa än jag kanske jag skapar mig onödiga problem genom att byta. Är det någon som vet hur det ligger till?</p>