--- 
title:      Skall homosexuella få adoptera?
created_at: 2003-12-17 06:47:30.791401 +01:00
keywords:   samhälle,sexualitet
description: Joakim Hertze skriver på webben
layout:     post
---

	<p><img src="/bilder/alfsvensson.jpg" style="float: right; margin: 0 0 8px 4px" alt="" /> <b>Alf Svensson</b> <a href="http://www.dn.se/DNet/jsp/polopoly.jsp?d=1042&amp;a=214922&amp;previousRenderType=6" target="_blank">annonserade</a> igår att han avgår som partiledare efter 31 år. Med anledning av detta satt han i soffan hos <em>Nyhetsmorgon</em> på <em><span class="caps">TV4</span></em> i morse. Det hela började väl trevligt och nojsigt, men programledarna (<em>Tilde de Paula</em> och någon snubbe som jag inte vet namnet på) kunde tydligen inte låta bli att visa ett klipp på <em>Jonas Gardell</em> när han spyr galla över Alf för hans inställning i frågan om homosexuella skall få adoptera. Gardell menade i stort att Svensson genom sin uppfattning att homosexuella inte skall på adoptera sände ut signaler om att alla människor inte är lika värda och att det är ok att diskriminera vissa grupper. Detta har även varit min åsikt i frågan. Den förra <span class="caps"><span class="caps">KDS</span></span>-ledaren sa då något som fick mig att fundera. Han menade att alla myndigheter som arbetar med barn inte tyckte att det var bra för barnen med två föräldrar av samma kön. Det låter förstås befängt, men innehåller ändå ett frö till eftertanke.</p>

	<p>I Sverige har vi i alla sammanhang alltid ställt barnen först. Vi har en sociallag som bland annat på mycket lösa boliner skall rycka in och rädda just våra minderåriga. På ett yttre plan kan det förstås tyckas självklart att homosexuella skall likställas med heterosexuella och ha samma rättigheter, men hur blir det om man sätter barnen först och ser frågan ur deras synvinkel? Är det någon som bemödat sig att verkligen ta reda på om barn skulle fara illa av att ha två homosexuella föräldrar? Allt jag har hört hittills i frågan är nämligen bara personliga uppfattningar, utan synbar vetenskaplig grund.</p>