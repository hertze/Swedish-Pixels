--- 
title:      Så löser vi krisen
created_at: 2004-07-18 19:45:02.791401 +01:00
keywords:   samhälle
description: Joakim Hertze skriver på webben
layout:     post
---

<p>Det har väl knappast undgått någon att vår sociala välfärd är på utåtgående till följd av sjunkande skatteintäkter och stigande sociala utgifter. Hur kommer det bli om några år när bulken av Sveriges belfolkning har gått i pension? Jag tror mig ha lösningen på detta problem.</p>

	<p>Vad är egentligen bekymret? Jo, vi har helt enkelt fler som använder våra skattepengar i form av pensioner och bidrag, än vad som bidrar till skattekassan. Detta löser vi enkelt genom att avliva alla svenska medborgare födda före 1950. Som en bonus låter vi sedan dessa fermentera i stora rostfria tankar och använder den bildade metangasen för att lösa landets energibekymmer. Denna källa till naturgas torde frigöra en hel del av samhällets resurser till trevligare grejer.</p>

	<p>Nästa steg blir att ta tag i alla dem födda efter 1950 som är förtidspensionerade. Förmodligen behöver vår socialförsäkring en tidsgräns på förslagsvis tre år. Är man inte i arbete efter denna tid blir man avlivad och enligt ovan ett tillskott till landets energiförsörjning.</p>

	<p>Till sist behöver vi tillse att landets stam av skattebetalare ökar. Sålunda borde varje medborgare åläggas att producera minst två skattebetalare innan de fyllt femtio och sålunda uppfylla en pension-skatteintäktsration på högst 1:2; annars avlivas de och läggs i jäskärl.</p>

	<p>På endast tjugo år borde vi ha en stabil och blomstrande nationell ekonomi.</p>