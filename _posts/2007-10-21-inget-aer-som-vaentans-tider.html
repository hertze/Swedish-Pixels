--- 
title:      Inget är som väntans tider
created_at: 2007-10-21 14:41:36.791401 +01:00
keywords:   mac os,mjukvara
description: Joakim Hertze skriver på webben
layout:     post
---

	<p>Sedan jag köpte min iBook för snart två år sedan har jag blivit alltmer bortskämd av den flod av välskrivna sharewareprogram som skapas för operativsystemet OS X. De flesta släpps av små bolag &#8212; ofta bara bestående av en, eller högst ett par personer &#8212; som ofta kommunicerar de direkt med sina kunder via supportforum och bloggar. Det ger en känsla av närhet och omedelbarhet, där de åsikter man som användare har kan faktiskt påverka produkten framöver. I många fall uppdateras dessa applikationer dessutom ofta, inte sällan flera gånger per år. Jag tror att detta bland annat har lett till framgången för <a href="http://www.literatureandlatte.com/scrivener.html"><strong>Scrivener</strong></a>. Under hela beta-stadiet har användare känt att de har haft möjlighet att tycka till och forma slutprodukten.</p>

	<p>Baksidan av detta är att åtminstone jag blir frustrerad när det <em>inte</em> har skett några uppdateringar på ett tag. Just nu är jag lite irriterad på att pojkarna bakom <a href="http://blue-tec.com/ulysses/"><strong>Ulysses</strong></a> inte har släppt en ny uppdatering som åtgärdar en del irriterande buggar (och varför i hela friden har det tagit en sådan tid att skriva klart export-insticket för LaTeX?), samt på den utlovade multiplattformapplikationen <a href="http://www.kaboomerang.com/blog/category/actionatr/"><strong>Actionatr</strong></a>, som fortfarande helt lyser med sin frånvaro. Jag väntar också med spänning på <a href="http://www.versionsapp.com/"><strong>Versions</strong></a>, som kan vara en lovande Subversion-klient, och på <a href="http://www.culturedcode.com/things/"><strong>Things</strong></a>, som ser ut som ett intressant grepp på hela <span class="caps">GTD</span>-hysterin.</p>

	<p>Det är tur att <strong>OS X Leopard</strong> kommer ut nästa vecka. Jag har en känsla av att sharewaremakare klotet över håller inne med sina uppdateringar tills katten är på banan.</p>