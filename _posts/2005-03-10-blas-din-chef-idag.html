--- 
title:      Blås din chef idag
created_at: 2005-03-10 17:12:22.791401 +01:00
keywords:   litteratur
description: Joakim Hertze skriver på webben
layout:     post
---

<p><img src="/bilder/maier.jpg" style="float:right; margin-left:8px; margin-top:4px; margin-bottom:4px;" title="Corinne Maier" /> Den franska nationalekonomen <strong>Corinne Maier</strong> gör just nu succé i Europa med sin bok <a href="http://www.bokus.com/cgi-bin/more_book_info.cgi?ISBN=9177386914&#38;pt=search_result"><strong>Hej lättja</strong></a> (Bonjour Paresse), där anställda uppmanas att göra så lite som möjligt på jobbet. <a href="http://www.aftonbladet.se/vss/ekonomi/story/0,2789,612332,00.html">Enligt <strong>Aftonbladet</strong></a> uppmanar Maier till att vi alla (chefer undantagna) skall börja underminera vårt jobb redan imorgon. I <strong>Metro</strong> (pappersversionen) framför hon idag synpunkten att det ligger i de anställdas intresse att arbeta så lite som möjligt. Det spelar nämligen ingen roll vad man gör, eftersom man när som helst kan ersättas av “vilken dumskalle som helst”. Istället för att låta sig utnyttjas av sitt företag borda man sålunda passa på att ta det lugnt och utnyttja arbetsgivaren istället.</p>

	<p>Det här låter sannerligen som en gedigen sydeuropeisk produkt (<span class="caps">OBS</span>! Fördom!). De flesta av oss lägger runt 40 timmar i veckan på förvärvsarbete, vilket uppgår till runt en tredjedel av veckans vakna timmar. Visserligen är det inte alla förunnat att ha ett jobb som i alla lägen känns kul och engagerande, men visst måste strävan ändå vara att göra något som känns meningsfullt med all denna tid? Med största sannolikt får man i perioder stå ut med trista arbetsuppgifter för att få mat på bordet, men jag skulle i alla fall i längden inte stå ut med att gå till ett kneg som känns som det kvittar. Jag hade gått sönder.</p>