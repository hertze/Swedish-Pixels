--- 
title:      Quote mining, tarmsköljningar och utomjordingar
created_at: 2005-12-02 17:36:00.791401 +01:00
keywords:   vetenskap,tv
description: Joakim Hertze skriver på webben
layout:     post
---

	<p>På <a href="http://www.talkorigins.org/faqs/quotes/mine/contents.html"><em>The Quote Mine Projekt</em></a> har entusiaster slitit blod för att avslöja fenomenet &#8221;quote mining&#8221; (citatskördande?), som man anser att många s.k. kreationister sysslar med. &#8221;Quote mining&#8221; definierar man som användandet av en kort textpassage, skriven av en auktoritet på ett visst område, som på ytan tycks stödja ens egen uppfattning. Emellertid har man då utelämnat textens sammanhang och man bortser helt och hållet från motsägande bevis.</p>

	<p>Det här patetiska sättet att skaffa skenbar tyngd åt sina argument tycker jag att man ser både här och var; inte sällan bland människor med en närmat fanatiskt (och ofta religiös) övertygelse. Ett exempel är <em>Scientologerna</em>, i <a href="http://www.kmr.nu/">vars texter</a> man kryddat med vetenskapliga citat för att låna en tyngd åt sina grundlösa antaganden. Det här är inget annat än rent bedrägeri. Om man ger sken av att förmedla vetenskap måste man också redovisa sin bevisföring, annars handlar det om åsikter och tro. Inget ont i det senare, men man måste som budskapets mottagare ha en chans att värdera information efter dess natur. Pseudovetenskap borde vara straffbart. </p>

	<p>Även mediaunderhållning sysslar för övrigt med pseudovetenskap. TV3:s <a href="http://www.tv3.se/index.php?option=com_content&#38;task=view&#38;id=3617&#38;Itemid=496"><strong>Anna Skipper</strong></a> säger till exempel ungefär så här i programmet &#8221;Du är vad du äter&#8221;:</p>

	<blockquote>
		<p>Du får inte äta produkter med aspartam. Aspartam är ett gift som kallas toxin. Detta gift omvandlas direkt till  metanol (träsprit), som ju gör en blind.</p>
	</blockquote>

	<p>Ok, Anna. Vad är det här för trams. För det första <em>betyder</em> ordet toxin gift. För det andra skulle jag vilje se bevis för att aspartam omvandlas direkt till metanol i kroppen. Det stora skälet att undvika aspartam är väl att det smakar äckligt? Anna gör för övrigt ett oerhört irriterande intryck på mig. Inte nog med att hon ständigt kräks upp tveksamma millitanta kostteorier under vetenskaplig flagg, hon beter sig dessutom som en bitchig översittare utan någon form av scennärvaro. Off she goes.</p>

	<p>Det var skönt att få det ur sig. Nästan lika välgörande som en tarmssköljning.</p>