--- 
title:      Ubiquitous computing och privatlivets helgd
created_at: 2006-04-20 08:34:36.791401 +01:00
keywords:   ubiquitous computing,utveckling,framtid
description: Joakim Hertze skriver på webben
layout:     post
---

	<p>Somliga skulle nog säga att jag är påtagligt privat som person. På gott och ont, naturligtvis. Trots detta har jag valt ett yrke som i mångt och mycket innebär att jag alltid måste vara nåbar &#8212; ibland även kvällar, nätter och helger. Även om jag visste om det från början har jag aldrig riktigt kunnat förlika mig med tanken. Att inte själv kunna få bestämma om och när man vill vara tillgänglig är för mig ett integritetsbrott; en tillsnävning av mitt privatliv.</p>

	<p>I boken ”Everyware” (läs <a href="http://alistapart.com/articles/everyware">förord</a> och <a href="http://alistapart.com/articles/everyware2">slutsatser</a> hos <strong>A List Apart</strong>) diskuterar <strong>Adam Greenfield</strong> hur den skenande tekniska utvecklingen kommer att påverka din – och alla andras – möjligheter till avskildhet. </p>

	<p>Begreppet ”ubiquitous computing”, eller ibland ”pervasive computing”, innebär att den informationshantering som hittills skett i distinkta och tydligt avgränsade föremål (datorer) plötsligt flyttar in vår vardag på ett mer generellt och sömlöst sätt. Plötsligt finner vi processorkraft i våra vardagsföremål och inte bara inuti chassin från Apple och Dell, med flera. Med ens får vi kylskåp som inventerar sig själva och skriver ut en handlarlista med det som saknas, en tvättmaskin som självt känner av egenskaperna på det man vill tvätta och ställer in temperatur och tvättmedelsmängd och förhoppningsvis en espressomaskin som går att styra med röstkommando från sovrummet.</p>

	<p>Vad är då priset för denna på ytan gränslösa bekvämlighet? Greenfield hävdar att denna utveckling bland annat kommer att medföra att vi alla får vänja oss vid betydligt mindre privatliv jämfört med idag. När informationshanteringen väl har flyttat in i alla våra vardagsföremål är det svårt att stänga av på samma sätt som vi idag gör med våra datorer. Ju mer av vår vardag som är uppkopplad mot ett virtuellt nätverk desto mer information kring våra personer finns där &#8212; redo att tappas och utnyttjas av den som kan och vill.</p>

	<p>Vi lever i en tid då vi för varje dag får allt fler verktyg som hjälper oss att interagera med andra människor. Jag är den första att applådera våra tekniska framsteg; jag hade definitivt inte klarat mig utan mobiltelefoner, epost och internet. Hur hanterar vi emellertid att ständigt vara &#8221;online&#8221; och påpassliga? Hur hanterar vi att bjussa mer på oss själva än vi kanske önskar? Jag vet att jag kommer att hata det. </p>

	<p>Köp ditt avlägsna skogstorp i radioskugga redan idag &#8212; i morgon kan de vara slut.</p>