--- 
title:      Det är något ruttet i den svenska staten
created_at: 2004-08-18 01:01:29.791401 +01:00
keywords:   juridik,samhälle
description: Joakim Hertze skriver på webben
layout:     post
---

<p>På väg hem idag fick jag på radio höra en historia som fick nackhåren att resa sig på mig. <a href="http://www.sr.se/ekot/artikel.asp?artikel=458256">Ekot</a> rapporterade om en närmast grotesk bieffekt av dagens regler kring bodelning vid skilsmässa. I ett fall där ena parten är dömd till att betala ett skadestånd för att ha misshandlat, eller sexuellt utnyttjat den andra parten eller eventuella barn, kan offret vid en bodelning bli tvungen att ge gärningsmannen halva skadeståndet. Dessutom, och här svindlar tanken, kan den drabbade bli tvungen att överta halva den skuld till staten, som gärningsmannen erhållit i och med att han blivit skadeståndsskyldig (förutsatt att gärningsmannen inte själv har täckning, men så är det förstås sällan).</p>

	<p>Det här är ju så groteskt att man vitnar. Detta innebär ju faktiskt att en person kan få betalt för att begå brott. Vad jag förstår har ett antal riksstadsledamöter ett bra tag krävt att lagen skall ändras i dessa fall, men justitiedepartementet har ännu inte kommit så mycket längre än till en utredning. Hur svårt kan det vara? Jag är inte särskilt juridiskt bevandrad, men det borde väl gå att ordna ett tillägg till gällande lagstiftning som undantar dessa skadestånd och skulder från bestämmelserna för bodelning. Skärpning Thomas Bodström!</p>

<p><strong>Tillägg:</strong> Jag inser att jag uttryckt mig en smula oklart när det gäller offer för sexuellt ofredande. Detta är vad jag menar: Om en förälder döms till skadestånd för sexuellt ofredande av ett barn, kan den andra föräldern bli tvungen att betala halva skadeståndet vid en skilsmässa.</p>