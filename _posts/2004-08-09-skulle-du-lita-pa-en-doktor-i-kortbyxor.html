--- 
title:      Skulle du lita på en doktor i kortbyxor?
created_at: 2004-08-09 20:34:19.791401 +01:00
keywords:   läkare
description: Joakim Hertze skriver på webben
layout:     post
---

<p>Igår gjorde rykten gällande att temperaturen i Vimmerby, där jag för tillfället arbetar, skulle nå upp till svindlande 27 grader. För att stå ut en hel dag på den dåligt ventilerade vårdcentralen beslöt jag i morse att ta på mig ett par kortbyxor (den varianten som når strax nedanför knäna) och fimpa rocken, vilket är första gången för mig i min ännu så länge korta karriär. </p>

	<p>Vi har egentligen ingen formell klädkod i det här yrket, men konsensus gör gällande att vi åtminstone bör se hela och rena ut. Ändå funderade jag länge innan jag idag avstod från att ha långbyxor. Vad har egentligen allmänheten för syn på hur läkare bör vara klädda? Är det i sin ordning att bära kortbyxor på jobbet, eller dimper förtroendet ner i skorna?</p>

	<p>Jag har personligen inte mött några negativa reaktioner ännu, men det är ju några timmar kvar av dagen</p>