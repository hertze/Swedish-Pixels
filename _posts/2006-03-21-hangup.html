--- 
title:      Hangup
created_at: 2006-03-21 05:52:00.791401 +01:00
keywords:   film,musik
description: Joakim Hertze skriver på webben
layout:     post
---

	<p>Är det möjligt att driva sig själv till vansinne? Ibland kan man börja undra. Sambon och jag satt och kollade på <a href="http://imdb.com/title/tt0409034/?fr=c2l0ZT1kZnx0dD0xfGZiPXV8cG49MHxrdz0xfHE9aG90Y2hraXNzfGZ0PTF8bXg9MjB8bG09NTAwfGNvPTF8aHRtbD0xfG5tPTE_;fc=25;ft=26;fm=1">&#8221;Marilyn Hotchkiss&#8217; Ballroom Dancing and Charm School&#8221;</a> igår. När inledningen rullade till tonerna av bortgångne <a href="http://en.wikipedia.org/wiki/Israel_Kamakawiwo&#39;ole"><strong>Israel Kamakawiwo&#8217;oles</strong></a> tolkning av &#8221;Over the Rainbow&#8221; drabbades vi båda av en kraftig känsla av igenkännande. Vi är båda fullständigt övertygande om att vi hört denna låt i slutscenen till en helt annan film. Frågan är bara vilken.</p>

	<p>Vi kollade snabbt igenom möjliga kandidater i <span class="caps">DVD</span>-samlingen (&#8221;The Garden State&#8221;, &#8221;In Good Company&#8221;, &#8221;Station Agent&#8221;, &#8221;Eternal Sunshine of the Spotless Mind&#8221;), utan att komma gåtan närmare. Jag sökte på alla skrymslen och vrår ute på nätet utan att finna svaret. Låten har bevisligen varit med både här och var (Finding Forrester, Meet Joe Black, ER), men inget har stämt med den känsla vi har.</p>

	<p>Jag har knappt sovit i natt, utan har legat och lyssnat på Kamakawiwo&#8217;ole sjunga loopar i mitt huvud. Jag är helt färdig, men jag måste få reda på vilken film det är jag söker. Hjälp!</p>