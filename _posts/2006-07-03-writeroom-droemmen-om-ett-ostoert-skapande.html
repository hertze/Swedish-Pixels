--- 
title:      WriteRoom - drömmen om ett ostört skapande
created_at: 2006-07-03 11:55:00.791401 +01:00
keywords:   mac os,skrivkonst,mjukvara
description: Joakim Hertze skriver på webben
layout:     post
---

	<p><img src="/bilder/16.jpg" style="float:right; margin: 4px 0 4px 8px;" title="WriteRoom" alt="WriteRoom" width="164" height="136" /> Så långt vi har kommit. De senaste tjugo åren har datorer utvecklats från glorifierade ordbehandlare och räknemaskiner, med enkla monokroma textgränssnitt, till avancerade livstilsmaskiner med operativsystem av allt mer avancerad intuitivitet och grafisk skönhet. <br />
Idag, då <strong>Apple</strong> är på gång med <em>OS X Leopard</em> och <strong>Microsoft</strong> är på gång med sitt <em>Vista</em>, sätter sig <a href="http://www.hogbaysoftware.com/"><strong>Hog Bay Software</strong></a> ner och utvecklar en applikation för macintosh, som i mångt och mycket imiterar persondatorns barndom. Visst är det en smula ironiskt?</p>

	<p><a href="http://www.hogbaysoftware.com/product/writeroom"><em>WriteRoom</em></a> förkroppsligar det slitna uttrycket &#8221;less is more&#8221; och det är en riktigt lysande idé, även om Hog Bay Software kanske inte var först i egentlig mening. I en digital värld, med allt fler distraktioner, utlovar man här en avskild plats där texten alena får råda. Igen överfull epostlåda som sticker i ögonen, inga <span class="caps">RSS</span>-flöden och inga pockande IM-meddelanden. Det känns faktiskt riktigt befriande.</p>

	<p>När man första gången öppnar programmet möts man av en tom skärm, där din text växer fram i grön Courier mot en svart bakgrund. Här finns inga linjaler, inget träsk av obegripliga menyer, inga svällande verktygslådor &#8212; bara det skrivna ordet. Hur kan man inte falla för det?</p>

	<p>Naturligtvis är detta program inte för alla &#8212; eller kanske snarare inte för varje skrivprojekt. Från utvecklarnas sida poängterar man att detta aldrig har varit tänkt som en komplett ordbehandlarmiljö. WriteRoom är istället avsett att vara ett verktyg där man ostört skriver sin text, innan man lyfter in och formger den i <em>Word</em>, <em>Pages</em>, eller vad man nu använder i vanliga fall. På grund av detta finns det exempelvis ingen möjlighet att spara sitt textdokument på traditionellt vis, utan det är klipp och klistra som är modellen. Däremot sparas öppna texter automatiskt varje gång programmet avslutas, för att öppnas nästa gång programmet startas. Efter önskemål från en användare går det nu även att exportera texten till en <span class="caps">UTF</span>-8 kodad textfil, för den som vill göra det.</p>

	<p>WriteRoom befinner sig ännu i sitt betastadium och man är noga med att bjuda in sina användare för att hjälpa till att forma den slutliga produkten. Ännu är det alltså inte för sent att tigga sig till oumbärliga funktioner. Jag har själv några saker på min önskelista: Det hade varit bra att kunna välja andra teckenkoder än <span class="caps">UTF</span>-8 vid export (ordbehandlare tycks ha svårt att tolka detta format) och det hade varit bra om citattecken, apostrofer, tankstreck m.m. hade omvandlats till typografiskt riktiga ekvivalenter. Men det är ju småsaker.</p>

	<p>Eftersom WriteRoom är skrivet i <em>Cocoa</em> går det utmärkt att använda sig <em>OS X Tjänster</em> &#8212; lägg till <a href="http://gu.st/proj/HumaneText.service/">HumanText.service</a> så kan du nyttja <a href="http://daringfireball.net/projects/markdown/">Markdown</a> för att generera giltig <span class="caps">XHTML</span> kod direkt i programmet. Mycket smidigt.</p>

	<p><strong>Tilägg:</strong> För Windowspuritaner finns programmet <a href="http://they.misled.us/archives/501">DarkRoom</a>, vilket tycks göra samma jobb.</p>