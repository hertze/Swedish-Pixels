--- 
title:      Donnie Darko
created_at: 2004-03-30 01:46:25.791401 +01:00
keywords:   film,recension
description: Joakim Hertze skriver på webben
layout:     post
---

<p><img src="/bilder/donniedarko.jpg" style="float: right; margin: 0 0 8px 4px" alt="" /> Så har jag äntligen sett denna märkliga och mytomspunna film och jag måste säga att jag inte blev besviken. Jag är emellertid beredd att hålla med om att denna film inte är är för alla.</p>

	<p><strong><a href="http://www.imdb.com/title/tt0246578/">Donnie Darko</a></strong> är en bekymrad ung man som lider av synhallucinos i form av en dödsmetall-kanin vid namn Frank. Eller är det verkligen fråga om hallucinationer? Frank räddar hur som helst Donnie undan från att bli krossad av en flygplansmotor som oförhappandes faller ner i hand sovrum och han passar då även på att berätta att världen kommer att gå under om drygt 20 dagar. Detta sätter igång en kedja av händelser som kulminerar på ett synnerligen märkligt sätt. Jag ber om ursäkt för min vaga framställning, men jag vill undvika att spoliera spänningen för de av er som ännu inte upplevt filmen.</p>

	<p>Donnie Darko är i sanning en fängslande och märklig historia. Jag skulle ljuga om jag sade att jag helt och hållet fattar hela händelseförloppet, men jag tror inte att jag är ensam. En enkel internetsökning visar att filmen nästan har lika många tolkningar som tittare, och kanske är det just utrymmet för egna tolkningar som gör den så intressant. Se den, ni som ännu inte gjort det.</p>