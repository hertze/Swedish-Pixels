--- 
title:      Apple-apostlar, ge er till känna!
created_at: 2005-11-25 16:47:06.791401 +01:00
keywords:   Macintosh,hårdvara
description: Joakim Hertze skriver på webben
layout:     post
---

	<p><img src="/bilder/ibook12.jpg" style="float:right; margin:4px 0px 4px 8px;" title="iBook" alt="iBook" width="210" height="154" /> <a href="http://www.daven.se/blogwalk/index.php"><em>Blogwalks</em></a> och <em>Skriftligts</em> <strong>Christian Davén</strong> <a href="http://www.daven.se/blogg/2005/11/imac-eller-pc/">funderar över</a> att överge PC-skeppet och istället utrusta sig med en Macintosh. Bland annat <a href="http://jonas.lemonad.org/"><strong>Lemonad-Jonas</strong></a> och vår internationella bloggframgång <a href="http://www.456bereastreet.com/"><strong>Roger Johansson</strong></a> delar med sig av sina erfarenheter och det känns värdefullt att få lite mer substans bakom misstanken att Apples väg är den rätta att vandra. Ofta tycker jag att valet mellan PC och Mac snarare har varit av karaktären livsstilsbeslut än något grundat på tekniska överväganden. Jag har själv alltid haft uppfattningen att mer humanistiskt skolade författare och formgivare ofta föredrar det senare, medan användare som är mer intresserade av att bygga sina burkar själv, hacka programvara, tokspela och syssla med illegal nerladdning håller sig till PCns värld av prispressade komponenter. Mellan raderna kan man kanske läsa att jag själv mer anser mig höra till den första kategorin av människor, min naturvetenskapliga skolning till trots.</p>

	<p>Jag är själv ruskigt sugen på att köpa mig en laptop från Apple, men känner att de väl tilltagna priserna avskräcker. Dessutom är jag i dagsläget väldigt bortskämd med bra programvara till min PC och frågan är om jag överlever övergången till ett mer begränsat utbud. Å andra sidan kan man ju alltid ha kvar Windows-burken till tyngre bild- och videoredigering, medan laptopen används till skrivande, kodande och webbsurfande. Då kan man förmodligen komma undan med en enklare <a href="http://www.apple.com/se/ibook/">iBook</a> och <a href="http://www.opensourcemac.org/">bra och billig</a> programvara byggd med öppen källkod. Fast räcker det verkligen med en 12-tums skärm? Det känns så&#8230; litet.</p>

	<p>Det hade varit trevligt att få läsa fler Mac-användares motiv för sitt val. Någon borde öppna en resurssida för oss trevande Apple-agnostiker för att hjälpa oss över på den andra sidan. Lämna gärna tips och uppmuntran i kommentarerna till detta inlägg, eller fyll på bland <a href="http://www.daven.se/blogg/2005/11/imac-eller-pc/#comments">Christians kommentarer</a>. Får man förresten uppmana till kommenterande hos andra? Om inte, sorry Christian!</p>

	<p>Kom igen, övertyga mig!</p>