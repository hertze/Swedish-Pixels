--- 
title:      Nyårslöften
created_at: 2005-12-31 19:44:38.791401 +01:00
keywords:   nyårslöften,Macintosh
description: Joakim Hertze skriver på webben
layout:     post
---

	<p>Inga tider är som list-tider och årets slut brukar vara just en sådan. Överallt summerar man i punktform det som varit och kanske även det som förväntas komma. Som brukligt vid denna tid poppar det även upp lite nyårslöften här och var bland vänner, bekanta och i media; så nu även på denna anspråkslösa blogg. <br />
Eftersom jag aldrig har rökt har jag oftast kommit dragande med diffusa utfästelser av typen &#8221;jag lovar att bli lyckligare nästa år&#8221;, men i år tänker jag vara lite mer konkret. Här kommer således mina nyårslöften för 2006:</p>

	<ul>
		<li><strong>Jag skall läsa mer.</strong> Om jag så måste schemalägga skönlitterära stunder på kvällarna är det hög tid att komma igång med högen av böcker på nattduksbordet.</li>
		<li><strong>Jag skall bli Macintosh-ägare.</strong> Jag är för övrigt redan på god väg &#8212; jag beställde en liten iBook i går kväll.</li>
		<li><strong>Jag skall träna mer.</strong> Sedan jag återvände till Skåne för ett år sedan har jag förvandlats till värsta soffpotatisen. Nu är det dags att vända trenden med ett rejält gymkort. Kosta vad det kosta vill (förmodligen för mycket).</li>
		<li><strong>Jag skall lära mig att skriva &#8221;touch type&#8221;.</strong> Kallas det så? Vad jag menar är att jag tänker sluta köra &#8221;pekfingervalsen&#8221; och istället lära mig traktera ett att tangentbord på ett mer värdigt sätt.</li>
		<li><strong>Jag skall ta jäkligt väl hand om min dotter, min sambo och mig själv.</strong> Nu blev det visst lite så där diffust igen. Hemskt ledsen för det, men det kändes viktigt att få med det där sista.</li>
	</ul>

	<p>Gott nytt år på er alla!</p>