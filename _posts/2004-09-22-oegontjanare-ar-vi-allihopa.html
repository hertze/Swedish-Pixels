--- 
title:      Ögontjänare är vi allihopa
created_at: 2004-09-22 17:21:49.791401 +01:00
keywords:   vardagspärlor
description: Joakim Hertze skriver på webben
layout:     post
---

<p>För närvarande bor jag i Västervik, men arbetar i Vimmerby som ligger runt 6 mil därifrån. Detta innebär att jag har en pendlingtid varje morgon som jag efter mycket träning lyckats slimma ner till 35 minuter med hjälp av halsbrytande omkörningar och en något olaglig hastighetshållning. På denna vägsträcka är detta inte något konstigt, då de flesta bilister ansluter till detta beteende. Idag var emellertid allt annorlunda. På vägen mellan Västervik och Vimmerby körde nämligen en <em>polismotorcykel</em> fram i maklig takt och alla medtrafikanter var som förbytta. Plötsligt kröp alla fordon fram i snigelfart i en enda lång karavan; det syntes inte en vårdslös omkörning så långt ögat kunde nå. Säga vad man vill (jag svor en del), men fler poliser på vägarna hade nog effektivt satt stopp för en stor del av dagens trafikolyckor. Dock borde i så fall hastighetsgränserna höjas</p>