--- 
title:      Sommaren är död
created_at: 2005-08-10 18:36:42.791401 +01:00
keywords:   kaffe,innova,Harry Potter
description: Joakim Hertze skriver på webben
layout:     post
---

	<p><img src="/bilder/innovadream.jpg" style="float:right; margin: 0px 4px 8px 4px;" title="Innova Dream"  />Regnet strilar utanför fönstret till mitt arbetsrum och temperaturen letar sig med visst besvär upp till ynkliga sjutton grader. Sommaren tycks vara över och det är dags att ta sig i kragen igen. Hur skall man då uthärda det stundande höstmörkret? Det gäller att skapa sig ljuspunkter. Jag föreslår följande:</p>

	<ul>
		<li><strong>Köp en skinnjacka.</strong> Alla bör ha ett sådant plagg i garderoben och nu är en bra tid att införskaffa ett. Om inte annat brukar lädervaror slumpas ut till reapriser så här års. Jag har själv köpt mig en trevlig jacka i långt kavajsnitt i mysigt sliten brun getnappa. Jag längtar till jag får använda den.</li></li>
	</ul>

	<ul>
		<li><strong>Frekventera ditt favoritfik lite extra.</strong> Finns det något mysigare sätt att komma undan blöta höstvindar än att krypa upp i en soffa med en varm (max sextio grader) latte som någon annan har gjort till dig? Dessutom är det kul att kolla in folk.</li></li>
	</ul>

	<ul>
		<li><strong>Köp en espressomaskin</strong>; alternativt uppgradera din gamla. Man kan ju bli kaffesugen även när man inte är presentabel. Det finns till exempel inget bättre sätt att sparka igång en ledig dag än en yster cappucino på sängkanten. Jag trånar själv efter en röd Innova Dream.</li></li>
	</ul>

	<ul>
		<li><strong>Gå på bio</strong>, den som kan. Jag sörjer själv att biobesöken tycks lysa med sin frånvaro som nybliven småbarnsförälder. Snart är väl lillan stor nog för lite barnpassning och då jäklar smäller det till på biokontot.</li></li>
	</ul>

	<ul>
		<li><strong>Köp film</strong> (till exempel på <span class="caps"><span class="caps">DVD</span></span>) och mys hemma i TV-soffan. Ingen störig reklam (även om oroande många nyutgivna filmer faktiskt har irriterande sådan som måste penetreras för att komma till menyn), inga skräniga ungar (utöver ens egna) och dessutom kissepauser när man vill. Ät gärna chokladpraliner till.</li></li>
	</ul>

	<ul>
		<li><strong>Läs böcker.</strong> Den som fortfarande inte har plöjt <a href="http://www.bokus.com/b/074758110X.html?pt=campaign_17693"><em>Harry Potter and the Half Blood Prince</em></a> har en högtidsstund framför sig.</li></li>
	</ul>

	<ul>
		<li><strong>Börja skriva på din önskelista till jul.</strong> Det är <em>aldrig</em> för tidigt för julkänslor.</li>
	</ul>