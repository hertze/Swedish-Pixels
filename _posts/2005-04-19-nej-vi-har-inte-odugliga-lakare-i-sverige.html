--- 
title:      Nej, vi har inte odugliga läkare i Sverige
created_at: 2005-04-19 16:28:45.791401 +01:00
keywords:   sjukvård,läkare
description: Joakim Hertze skriver på webben
layout:     post
---

	<p><strong>Lasse</strong> <a href="http://fotolasse.se/index.php?p=49">lyfte</a> igår fram läkarnas roll i debatten om sjukskrivningsfusk. Med all rätt undrar han varför läkare aldrig syns i debatten:</p>

	<blockquote>
		<p>Varför debatteras aldrig läkarnas roll i sammanhanget? &#8230; Varför inte det? Jag menar, om det nu är som många tydligen menar, nämligen att folk fuskar och är sjukskrivna utan att vara sjuka så måste man ju konstatera att läkarna är ena riktiga klåpare. Närmast att jämföras med gamla tiders kvacksalvare.</p>
	</blockquote>

	<p>Jag gissar att Lasse är ute efter att provocera, men argumentet att läkaren bestämmer över sjukskrivningar är dessvärre baserat på okunskap. Det är faktiskt inte läkaren som sjukskriver, det gör <strong>Försäkringskassan</strong>. Läkaren är däremot skyldig (enligt lag) att utfärda ett läkarintyg, som utgör basen för Försäkringskassans bedömning. Givetvis kan läkare vinkla till intygens innehåll för att göra det troligare att Försäkringskassan sjukskriver, men lika ofta skriver vi förmodligen intyg som inte är tänka att gå igenom.</p>

	<p>I kommentarerna undrar Lasse om läkare utfärdar intyg till friska. Självklart gör vi inte det (om inte patienten kräver det). Svårigheten är dock att med säkerhet säga när det föreligger en sjukdom som nedsätter arbetsförmågan. Vår yrkesverklighet är i stort sett aldrig svart eller vit, utan allt handlar om att väga samman sannolikheter. Givetvis görs det då ibland felbedömningar. Nu kanske oftare än förr, med tanke på hur arbetsklimatet är idag. Dessutom innehåller förstås även min yrkeskår rötägg – vi är ju trots allt bara människor.</p>

	<p>Jag tror inte att den ökande sjukskrivningstakten är ett resultat av fusk, utan ett tecken på hur vårt samhälle mår. Som <strong>Jinge</strong> säger i kommentarerna till Lasses inlägg är människan knappast designad för den extrema samhällsstruktur som idag råder. Snart måste man som sagt ha en magisterexamen i ekonomi för att sitta i kassan på Ica. Ädla hantverksyrken avregleras och flyttas utomlands och Sverige förvandlas till en nation av missnöjda tjänstemän. Alla vill, och kan, inte vara akademiker (och med tanke på arbetslösheten bland akademiker är det inte heller lämpligt). Det måste finnas en plats för alla. Fan vet hur det skall gå till.</p>

	<p>Jag tycker avslutningsvis att Lasse har rätt i att läkare borde synas mer i vårddebatten. Av någon anledning tycks det ses som fult inom min läkarkår att uttala sig i offentliga ärenden, ty någon kan ju få för sig att vi har ett vinstintresse. <em>Hu-jeda-mej</em>.</p>