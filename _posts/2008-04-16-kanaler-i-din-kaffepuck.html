--- 
title:      Kanaler i din kaffepuck
created_at: 2008-04-16 14:27:28.791401 +01:00
keywords:   
description: Joakim Hertze skriver på webben
layout:     post
---

	<p>Jag råkade ut för ett problem häromsistens, vars lösning så här i efterhand ter sig tämligen självklar, men som just då vållade mig mycket huvudbry.</p>

	<p>Jag hade precis rengjort och avkalkat min espressomaskin<sup id="note1" class="footnote"><a href="#fn16963707454805f18616108">1</a></sup> och upptäckte att kaffet plötsligt blev en smula underextraherat. Jag gjorde då som jag brukade, nämligen ökade malningsgraden<sup id="note2" class="footnote"><a href="#fn5693352084805f186168d7">2</a></sup>. Dagarna gick och för varje gång jag drog en dubbel espresso ökade jag malningsgraden ytterligare en smula, då jag inte tyckte creman blev helt <em>optimo</em>.</p>

	<p>I helgen lyckades jag plötsligt inte extrahera något som liknade kaffe över huvud taget. Istället fylldes kopparna av en svartblaskig parodi, som var helt odrickbar. Förbryllad undersökte jag den använda kaffepucken och såg fyra djupa gropar, där jetstrålarna från bryggruppen skjutit ner. Jag anade att jag drabbats av det som på engelska kallas <em>channeling</em> (kanalbildning), dvs. vattnet fördelas inte jämnt över pucken, utan bildar gångar genom den. Vattnet tar sedan den enklaste vägen, vilket leder till en utebliven extraktion.</p>

	<p>Lite googlande ledde fram till en trolig orsak. När jag hela tiden ökade malningsgraden minskade volymen av det kaffe som hann malas, vilket ledde till en puck som efter tampning var alltför låg. En för låg puck ger för stort utrymme under bryggfiltret, vilket leder till jetstrålar och kanalbildning.</p>

	<p>Efter att ha minskat malningsgraden <em>betydligt</em> var jag tillbaka på en lagom hög puck och en perfekt extraktion.</p>

	<p id="fn16963707454805f18616108" class="footnote"><sup>1</sup> En Ferrariröd Innova (numera Ascaso) Dream&nbsp;<a href='#note1' class='note_link_back' title='back to note 1'>&#8617;</a></p>

	<p id="fn5693352084805f186168d7" class="footnote"><sup>2</sup> Jag försöker öka reproducerbarheten genom att göra malningsgraden till den enda <em>variabeln</em>, medan jag håller malningstid och tampning konstanta. Se denna <a href="http://hertze.com/blogg/2005/11/vad-manualen-till-din-kaffemaskin-inte-avslojar/">text</a>.&nbsp;<a href='#note2' class='note_link_back' title='back to note 2'>&#8617;</a></p>