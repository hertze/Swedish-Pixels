--- 
title:      Mentions
created_at: 2004-03-26 18:12:56.791401 +01:00
keywords:   Textpattern,bloggteknik
description: Joakim Hertze skriver på webben
layout:     post
---

<p><b>Dean Allen</b> filar på en <a href="http://forum.textpattern.com/viewtopic.php?id=43">rätt spännande funktion</a> som är tänkt att implementeras i <a href="http://www.textpattern.com">Textpattern</a>. Tanken är att sökvägar, titlar och utdrag från webbsidor som omnämner en bloggpost sammanställs till så kallade <em>mentions</em>, som kan visas på en sida precis som kommentarer. Jag tycker att detta låter som en automatiserad form av trackback och ser med spänning fram emot att se hur de fungerar i praktiken. Det är uppenbart att just trackbacks har en del brister, då de är så sparsamt använda åtminstone i vårt avlånga land. Beror det kanske på att dess koncept kan te sig en smula krångligt och att det inte är alldeles uppenbart vad man skall ha dem till?</p>