--- 
title:      En busschaufför gör hela dagen
created_at: 2005-12-06 17:13:09.791401 +01:00
keywords:   storstad,buss
description: Joakim Hertze skriver på webben
layout:     post
---

	<p>Morgonens busschaufför visade sig vara något av en överraskning. På förarstolen satt en liten kvinna, som såg ut att vara någonstans mellan tjugo och trettio år. När vi morgonpendlare klev ombord mötte hon våra blickar en och en och önskade oss en god morgon med ett vänligt leende. Detta händer <em>inte</em> särskilt ofta inom Malmö Stads lokaltrafik. <br />
Bussfärden därefter var en dröm. Chauffören körde med tryggt självförtroende, utan tvära inbromsningar och den okoordinerade rytm som annars utmärker linje sju i morgontrafik. Så vitt jag kunde se förgrep hon sig inte på fotgängare och försökte inte preja cyklister av vägbanan. Visserligen kom vi fram fem minuter senare, men vad gör väl det? Jag åker gärna med henne igen.</p>