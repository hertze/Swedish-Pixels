---
title: Flickan utan navel
layout: post
---

<img src="http://swedishpixels.comhttp://swedishpixels.com/bilder/xii.jpg" alt="xii.jpg" title="xii.jpg" border="0" width="150" height="150" style="float: right; margin: 4px 0 8px 8px;" />
Det har varit tyst ett tag på Swedish Pixels. Med förvåning ser jag att detta är den första texten för året. Jag har ont om tid just nu. De luckor jag har över för kreativa sysselsättningar går åt till att försöka skriva en roman med arbetsnamnet *Flickan utan navel*. Jag är fortfarande bara drygt femtio sidor in i handlingen, men den lovar bli en spänningsroman med konspirationer, hemliga sällskap, psykiatri och en del magisk realism. Kanske en smula naket också.
Som ett experiment planerar jag att dokumentera mina litterära umbäranden på Twitter. Jag har registrerat [@hertze_fiktion](http://twitter.com/hertze_fiktion) för ändamålet. Följ gärna kontot om du är intresserad.
Jag har trots allt ett par webbtexter i pipeline för den här sajten, bland annat en om vinterlöpning i skor från [FeelMax](http://feelmax.com). Jag hoppas att få ut dem snart.
