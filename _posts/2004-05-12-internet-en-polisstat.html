--- 
title:      Internet en polisstat?
created_at: 2004-05-12 21:56:43.791401 +01:00
keywords:   internet
description: Joakim Hertze skriver på webben
layout:     post
---

	<p>En allt större del av internettrafiken utgörs idag av spam, virus och liknande oönskade företeelser. Internetveteranen <em>Geoff Huston</em> <a href="http://www.idg.se/ArticlePages/200405/12/20040512111523_CS/20040512111523_CS.dbp.asp">menar</a> att vi snart kommer fram till en brytpunkt där det fria och självreglerande Internet kollapsar. Dagens skydd, i form av brandväggar, virusskydd och slutna grupper, kommer inte att kunna hålla undan floden mer än ett par år till. Därefter måste något nytt komma till stånd, menar Huston:</p>

	<blockquote>
		<p>Jag tror att många skulle acceptera frihetsbegränsningar när det gäller kommunikationen på nätet bara de blir av med virus och spam.</p>
	</blockquote>

	<p>Han föreslår att dagens <em>end-to-end</em> system ersätts av en modell där internetleverantörer erbjuder ett utbud som de själva tar ansvar för. Personligen tycker jag att detta låter som när man köper en digitalbox och endast kan titta på de kanaler som följer med i paketet eller som man köper till. Det låter verkligen inget vidare; Internets storhet ligger just i dess diversitet och att ingen kontrollerar utbudet.<br />
Nätet kan nog betraktas som en avspegling av samhället i stort. Där ute på gatorna ökar brottslighet och misär för var dag som går och det är knappast konstigt att detta även sker i den virtuella världen. Det är väl knappast så att vi endast låter människor interagera med vissa godkända grannar och belägger övriga möten med förbud?</p>

	<p>I bland undrar jag om fysikens tes om <a href="http://susning.nu/Entropi">entropi</a> även går att applicera på världens etiska och dygdiga innehåll. Ty, visst är det så att även den moraliska oordningen ökar med tiden?</p>