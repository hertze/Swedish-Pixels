--- 
title:      Barista Cup 2005 avgjord
created_at: 2005-03-15 16:29:53.791401 +01:00
keywords:   kaffe,Barista Cup,espresso
description: Joakim Hertze skriver på webben
layout:     post
---

<p><a href="http://www.beige.nu/4.1_show.asp?id=329&#38;type=pressrelease">Barista Cup 2005</a> gick av stapeln nu den 14:e mars och än en gång gick utmärkelsen årets barista till en skånepåg; denna gång till <strong>Charles Nystrand</strong> på café <strong>K&#38;Co</strong> i Helsingborg. Med perfekt tillagad espresso, cappucino och caffé latte vann han juryns smaklökar. Nystrands signaturdrink lär ha varit en exotisk upplevelse gjord på kondenserad mjölk, citronsocker, espresso, tonkabönor och syltad citron-zest. Det låter inte som något för nybörjare. I och med denna seger kommer Charles att representera Sverige i Barista World Championship som avgörs i Seattle, <span class="caps"><span class="caps">USA</span></span>, den 15-18 april.</p>

	<p>Själv sliter jag mitt hår över ångröret på min egen hushållsespressomaskin. Hur tusan skall man kunna göra skön lattekonst när maskinen blåser in för stora luftbubblor i mjölken? Det här är en riktig prylsport.</p>