--- 
title:      Frågor och svar om bloggande
created_at: 2004-07-25 19:15:18.791401 +01:00
keywords:   bloggsfären
description: Joakim Hertze skriver på webben
layout:     post
---

	<p><b>Pierre Andersson</b> skriver en <a href="http://www.pierreandersson.se/mt/archives/2004/07/bloggare_a_jag.html">artikel</a> om bloggar och vill gärna ha hjälp med svar på en del frågor. Här kommer mina.</p>

	<ul>
		<li><em>Varför bloggar du? Och varför började du?</em><br />
Som så många andra har jag sedan ett par år tillbaka skrivit en dagbok på nätet, men känt att det vore kul att på ett otvunget sätt få skriva om lite mer utåtriktade ämnen. Bloggformatet är perfekt för detta. Dessutom måste jag erkänna att jag får en kick av att bli läst.</li>
		<li><em>Hur ofta skriver du på din blogg? Är det viktigt att skriva ofta?</em><br />
Min uppdateringsfrekvens fluktuerar tyvärr en del, men ett till två inlägg i veckan är väl ett minimum. Jag tror att det är viktigare att uppdatera konsekvent och regelbundet, snarare än ofta.</li>
		<li><em>Hur många besökare har du på din blog (ungefär)? Har du gjort något särskilt för att få fler läsare?</em><br />
Mellan 30 och 60 besök om dagen, beroende på om jag pingat weblogs.se, eller inte. Weblogs.se är onekligen rätt bra för att ragga läsare.</li>
		<li><em>Vad ska en sajt innehålla för att kunna kallas blogg?</em><br />
Inlägg publicerade i kronologisk ordning, med tydliga källhänvisningar i form av länkar eller annat. Jag tycker även att interaktionen mellan skribent och läsare är en viktig del, varför möjligheten att lämna kommentarer bör finnas med. Enligt min mening bör inläggen även innehålla något mer än strikt personrelaterade tankar i dagboksform.</li>
		<li><em>Tror du att den svenska bloggvärlden kommer att bli en verklig kraft i samhällsdebatten, eller kommer det att vara en liten grupp som bloggar gör varandra?</em><br />
Om bloggar skall vara en verklig kraft i samhällsdebatten krävs nog att en större del av allmänheten regelbundet läser dem. Först då kommer nog politiker och andra maktfaktorer ett bemöda sig om att anamma formatet.</li>
	</ul>