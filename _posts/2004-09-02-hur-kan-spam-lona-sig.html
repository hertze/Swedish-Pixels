--- 
title:      Hur kan spam löna sig?
created_at: 2004-09-02 19:24:16.791401 +01:00
keywords:   internet,spam
description: Joakim Hertze skriver på webben
layout:     post
---

<p>Få saker inom IT-sfären är väl mer irriterande än spam i epostform och jag har alltid funderat på hur tusan denna verksamhet kan vara lönsam. Det måste väl ändå vara en mikroskopisk andel av alla mottagare som verkligen läser eländet och en ännu mindre andel som faktiskt nappar på innehållet. Svaret på frågan är förmodligen att det kostar så litet att skicka miljontals brev att det räcker med en mycket liten svarsfrekvens för att vinst skall genereras.</p>

	<p><span class="caps">I <span class="caps">USA</span></span> har det sedan den första januari nu i år funnits en lag, <em><span class="caps"><span class="caps">CAN</span></span>-<span class="caps">SPAM</span></em>,  som förbjuder spam, vilket naturligtvis inte har hejdat den stora utlandsbaserade verksamheten överhuvudtaget. <a href="http://www.spamprimer.com/3-complaints.html">Somliga menar</a> att lagen i sig är tandlös och att hårdare eftergifter krävs för att resultat skall uppnås. Det är emellertid tämligen uppenbart att man inte kan lagstifta bort bekymret.</p>

	<p><b>Microsoft</b> har närmat sig problemet med en <a href="http://www.internetretailer.com/article.asp?id=12518">teknisk lösning</a> kallad The Puzzle Solution. Metoden går ut på att all utgående epost måste innehålla en matematisk beräkning, vilket tar ett par sekunder att utföra och upptar datorkraft. För att skicka alla de miljontals brev som skumraskföretag idag gör krävs därmed en utökad serverpark, vilket man tror gör att lönsamheten blir så låg att hela företeelsen överges. Ett intressant förslag som teoretiskt ter sig möjligt. För att detta skall lyckas måste man dock på något sätt se till att denna matematiska beräkning blir obligatorisk på <em>alla</em> maskiner och jag kan inte se hur detta skulle gå till. Om det är något avancerade datoranvändare är bra på så är de att knäcka system de inte vill ha. Spambekymret har nu dessutom spridit sig även till andra kommunikationsvägar, såsom forum, bloggkommentarer och trackbacks. För att Microsofts lösning skulle fungera även här måste <em>all</em> utgående trafik beläggas med ett par sekunders karantän och det är väl svårt att tänka sig att detta skulle accepteras av allmänheten.</p>

	<p>En långsiktig lösning vore kanske att bygga om Internets hela infrastruktur så att det inte gick att dölja avsändare, men tills vidare verkar vi få förlita oss på privata spamfilter.</p>