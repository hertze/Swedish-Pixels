--- 
title:      Knutby revisited (är religion farligt?)
created_at: 2004-02-03 14:50:35.791401 +01:00
keywords:   religion
description: Joakim Hertze skriver på webben
layout:     post
---

<p>Det har inträffat mycket konstiga hemskheter i världen på sistone, men mordet i <b>Knutby</b> tar ändå priset. Händelsen och medias bevakning därom är på allas läppar och dominerar i kafferummen.</p>

	<p>Extrema religiösa sammanslutningar tyckts ofta ta ända med förskräckelse. Ta sekten i <b>Wako</b> och <b>domedagssekten i Japan</b> som exempel. <a href="http://www.expressen.se/index.jsp?a=101989">Män med märkliga ideér</a> och psykopatidrag, som dessutom är övertygade om att deras handlingar är sanktionerade på högsta instans (Gud), är uppenbarligen farliga för sin omgivning. I religiösa sammanhang, där övertygelse och patos är imponerande och viktiga attribut, tar sig dessa män snabbt upp i makthierarkin. Kan man därför säga att organiserad religion är farligt? Förmodligen bara när den får sektkaraktär, vilket filadelfiaförsamlingen i Knutby tycks ha fått. När vi-mot-dem känslan blir för stor, när organisationen avknoppas från samhället och man slutar ifrågasätta sammanslutningens auktoriteter, då är det fara å färde.</p>

	<p>Tragedin i Knutby har alla ingredienser för att bli en maffig bok och sedan en ännu maffigare TV-film. Pastorn, pastorns mördade hustru, den trettioåriga grannen och hennes skadeskjutne make, den 26-åriga barnflickan och Kristi-brud. Det är ingredienser som kommer vara svåra att stå emot för landets författare. Vad hände egentligen med pastorns <a href="http://www.expressen.se/index.jsp?a=101825">tidigare hustru</a>, som hittades död i badkaret iklädd nattlinne? Tanken svindlar.</p>