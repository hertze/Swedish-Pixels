--- 
title:      The Stepford Wives - en film om manschauvinism
created_at: 2005-03-14 16:52:40.791401 +01:00
keywords:   film,recension
description: Joakim Hertze skriver på webben
layout:     post
---

<p><img src="/bilder/stepfordwives.jpg" style="float:right; margin-top:4px; margin-bottom:4px; margin-left:8px;" title="The Stepford Wives" /> Vi här hemma hyrde <strong>Frank Oz</strong> <a href="http://imdb.com/title/tt0327162/">The Stepford Wives</a> i går kväll och åt ohämmade mängder glass (i mitt fall Häägen Dazs med Baileys-smak) framför TVn. Denna remake på <strong>Bryan Forbes</strong> <a href="http://imdb.com/title/tt0073747/">klassiker</a> från 1975 visade sig vara oväntat underhållande med en lång lista av namnkunniga skådespelare, såsom Nicole Kidman, Bette Midler, Christopher Walken, Jon Lovitz, Matthew Broderick och Glen Close.</p>

	<p>Överspända Joanna Eberhart (Kidman) sparkas från sin chefspost på ett av Manhattans stora TV-bolag efter att en av hennes morbida dokusåpor provocerat fram ett massmord. Hon flyttar med sin man (Broderick) och sina två barn till Stepford, ett märkligt gated community, där alla hus är palats, alla är glada, ingen klär sig i svart och jämställdheten mellan könen tycks befinna sig på femtiotalsnivå. Joanna blir snart varse att det är något lurt på gång i denna mansdominerade värd, full av underdåniga kvinnor.</p>

	<p>Historien är sedan tidigare en modern klassiker och lär ha myntat uttrycket Stepford Wife för en kuvad och undergiven kvinna. Oz behandlar materialet på ett synnerliggen underhållande sätt och visar oss en pastellfärgad värld drypande av ironi; om jag inte visste bättre skulle jag ha trott att Tim Burton stått bakom kameran. Regissören driver skoningslöst med aspekter av vårt moderna underhållningssamhälle och lämnar i slutet oss män med byxorna nere. Visserligen är den internationella kvinnodagen förbi för detta året, men filmen är väl värd att se ändå.</p>