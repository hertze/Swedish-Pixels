--- 
title:      Det äldsta slaget av dem alla
created_at: 2005-02-23 18:01:03.791401 +01:00
keywords:   Macintosh,hårdvara
description: Joakim Hertze skriver på webben
layout:     post
---

<p><img src="/bilder/iMac1.jpg" style="float:right; margin-top:4px; margin-bottom:4px; margin-left:8px;" title="Macintosh" /> Min gamla PC börjar sakta tugga mot sin död. För varje ny uppdatering av Windows <span class="caps">XP </span>(för att inte nämna nya PhotoShop-versioner) segnar den ner alltmer. Jag har så sakteliga fått inse att det kan bli nödvändigt att köpa en ny dator inom en överskådlig framtid.  Frågan är då vad man skall välja  eller mer specifikt: skall man välja en <strong>PC</strong> eller en <strong>Macintosh</strong>?</p>

	<p>Det är bara att inse; <a href="http://www.apple.com">Apple</a> gör <a href="http://store.apple.com/1-800-MY-APPLE/WebObjects/AppleStore.woa/70302/wo/yA6Qdja08kzZ2SCBXc82kfyTI5N/0.0.11.1.0.6.21.1.3.1.2.0.0.1.0">snyggare datorer</a>. Frågan är om de kan backa upp utseendet med bra prestanda och stor valfrihet när det gäller mjukvara.</p>

	<p>I min ungdom var det så att grafiker och skribenter tycktes framhålla Macintoshdatorernas förtjänster, medan tekniker och IT-folk gärna höll sig vid PC-maskiner. Förklaringen låg kanske i att Macintoshburkar var användarvänliga, medan PC erbjöd stora möjligheter till egna hack, knäckta program och öppen källkod. Hur är det emellertid idag? <br />

Jag är dessvärre en ohederlig snåljåp som ogärna lägger ut en massa pengar på programvara när jag inte måste. Om jag skulle köpa de program jag idag kör skulle jag bli betydligt fattigare; faktum är att jag förmodligen inte skulle ha råd att skaffa dem överhuvudtaget. </p>

	<p>Hur är det egentligen med tillgången på programvara för Macar? Jag föreställer mig att marknaden för hackad programvara fortfarande är betydligt mindre för dessa datorer. Eller? Finns det någon Macintoshägare där ute som har ett par tungt vägande skäl för att välja en Appleprodukt? Det hade varit trevligt att få höra lite för- och nackdelar med systemen.</p>