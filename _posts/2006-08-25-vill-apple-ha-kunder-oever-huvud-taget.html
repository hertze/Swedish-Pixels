--- 
title:      Vill Apple ha kunder över huvud taget?
created_at: 2006-08-25 09:42:00.791401 +01:00
keywords:   
description: Joakim Hertze skriver på webben
layout:     post
---

	<p><strong>Apple</strong> <a href="https://support10.apple.com/index.html">vill återkalla batteriet till min iBook</a>, då det tydligen finns nio fall där det har blivit för varmt. Så här kan det låta när man ringer till ett fruktbolag:</p>

	<p>&#8221;Välkommen till Apple, det är Markus.&#8221;<br />
&#8221;Hej, jag heter Joakim Hertze. Jag har försökt beställa ett ersättningbatteri till min iBook G4 via ert återkallningsprogram, men ert webbformulär accepterar inte det serienummer som är tyckt på mitt batteri.&#8221;<br />
&#8221;Öh, nähe. Då skall vi se. [30 sekunders tystnad] Vad har du för serienummer till datorn?&#8221;<br />
Jag läser upp mitt serienummer till min iBook.<br />
&#8221;Ok. Och vad har du för serienummer till batteriet?&#8221;<br />
Jag läser upp serienumret till batteriet.<br />
&#8221;Ok. [30 sekunders tystnad. Min dotter skriker hysteriskt i bakgrunden. Vi är sena till dagis.] Nä, det går ju inte. Det var konstigt. Fast batteriers serienummer skall ju bara ha elva siffror, du läste upp tolv.&#8221;<br />
&#8221;Det står ju på er informationssida att batterier skall ha tolv siffror. För övrigt spelar ju det ingen roll &#8212; jag har ju tolv siffror på mitt batteri.&#8221;<br />
&#8221;Va? Gör det? Ja, hmmm &#8230; Tyvärr vet jag inte varför detta inte fungerar. Det enda jag kan göra är att skicka ett batteri härifrån, men då måste jag ha siffrorna till ditt kreditkort.&#8221;<br />
&#8221;Jaha? Ni tänker väl inte reservera en massa pengar?&#8221;<br />
&#8221;Jo, vi måste reservera kostnaden för batteriet. Men vi släpper ju pengarna så fort du har skickat in ditt gamla batteri.&#8221;<br />
&#8221;Hur lång tid tar det då?&#8221;<br />
&#8221;Jag vet inte.&#8221;<br />
&#8221;Det står fyra till sex veckor på er hemsida.&#8221;<br />
&#8221;Ja, så lång tid kan det nog ta.&#8221;<br />
&#8221;Det är en väldigt lång tid att ha pengarna låsta. Vilken summa pratar vi om?&#8221;<br />
&#8221;Jag skall kolla &#8230; Drygt 1100 kronor.&#8221;<br />
&#8221;Du menar alltså att di tänker <em>låsa elvahundra spänn</em> på mitt konto i fyra till sex veckor?&#8221;<br />
&#8221;Det är det enda jag kan göra. Annars får du försöka ta batteriet till ett servicecenter.&#8221;<br />
&#8221;Det är ju ännu mer omständigt. Ok. Här får du mina siffror.&#8221;<br />
Jag läser upp mina kreditkortssiffror.<br />
&#8221;Ok. Då skickar jag batteriet.&#8221;<br />
&#8221;Skickar ni med bud, eller?&#8221;<br />
&#8221;Ja, <span class="caps">UPS</span>.&#8221;<br />
&#8221;De levererar bara dagtid?&#8221;<br />
&#8221;Ja.&#8221;<br />
&#8221;Men jag jobbar på dagarna. Dessutom har jag ett jobb där jag inte kan ta emot bud när som helst. Kan ni inte bara skicka batteriet som ett paket.&#8221;<br />
&#8221;Nej, det går inte. Då vet jag inte vad vi skall göra.&#8221;<br />
&#8221;Äh, då struntar vi i allt det här. Vad kan hända om jag inte byter ut batteriet. Kommer det att explodera?&#8221;<br />
&#8221;Jag har bara fått uppgift om att det kan bli för varmt.&#8221;<br />
&#8221;Är det allt?&#8221;<br />
&#8221;Det är det enda jag har fått uppgift om.&#8221;<br />
&#8221;Vi struntar i allt det här?&#8221;<br />
&#8221;Lämnar du in datorn på ett servicecenter då?&#8221;<br />
&#8221;Nä, jag väntar tills datorn exploderar &#8212; sedan stämmer jag skiten ur Apple.&#8221;</p>

	<p>Det sista sa jag inte, men jag önskar att jag hade gjort det. Efterklok som vanligt. Apple gör bra datorer och sjysst programvara, men en mer stelbent kundservice får man leta efter. Hur kan det komma sig att det blir mitt bekymmer när Apple sätter defekta batterier i sina produkter? Det är för jävla dåligt, helt enkelt.</p>