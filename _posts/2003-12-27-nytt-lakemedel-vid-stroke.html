--- 
title:      Nytt läkemedel vid stroke
created_at: 2003-12-27 16:54:04.791401 +01:00
keywords:   hjärnvetenskap,läkemedel
description: Joakim Hertze skriver på webben
layout:     post
---

<p>Forskare i Toronto har i en artikel i senaste nummret av <em>The Cell</em> <a href="http://www.canada.com/edmonton/edmontonjournal/story.asp?id=E3E3366A-B7E9-4685-A097-A9C16ECDB116">rapporterat</a> om ett nytt intressant sätt att minimera hjärnskador efter ischemisk stroke (hjärnpropp). När en blodpropp täpper till kärl i hjärnan blir hjärnceller utan det syre och de näringsämnen som blodet transporterar. Cellernas normala reaktion på detta är självmord och en del av hjärnan går under med potentiella handikapp, såsom förlamning, som följd. Om man på något sätt kan hindra denna självmordsmekanism länge nog för att hinna administrera ett propplösande läkemedel kan denna hjärncellsdöd förhindras. Tidigare försök i dessa banor har misslyckats, men nu har man tydligen nått nya framgångar. Det blir mycket spännande att se hur detta utvecklas framöver. När det gäller neurologiska åkommor tycks vi stå inför en explosion av framtida behandlingsmöjligheter.</p>