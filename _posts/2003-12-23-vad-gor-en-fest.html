--- 
title:      Vad gör en fest?
created_at: 2003-12-23 12:58:10.791401 +01:00
keywords:   samhälle
description: Joakim Hertze skriver på webben
layout:     post
---

<p>Tänk er att vi har två likstora grupper människor och att de båda grupperna har ungefär samma sammansättning vad beträffar ålder och kön. I den ena gruppen ropar plötligt någon <em>Nu är det fest</em>, varpå kanske lite alkohol kommer fram och folk plötsligt börjar stimma och ha det allmänt trevligt.</p>

	<p>Vad är det nu som skiljer gruppen som har fest från gruppen som inte har det? Hur definierar man egentligen en fest? Det är lätt att tro att det är de yttre attributen, såsom alkohol och klädsel, som gör skillnaden, men jag tror sanningen är en annan. Jag anser nämligen att det är fullt möjligt att dricka alkohol eller ha på sig fina kläder utan att anse sig ha en fest, medan man å andra sidan kan sitta på sitt rum i pyjamas med en folköl i handen och parta järnet.</p>

	<p>Jag tror att fest är en konvension och en överenskommelse människor emellan; festen skapas på ett inre plan. Så fort någon har bestämt att en social situation är ett partaj så blir det ju faktiskt så. Visst är det märkligt?</p>