--- 
title:      Spräng CDON.com
created_at: 2005-02-28 16:48:31.791401 +01:00
keywords:   utskällning,näthandel
description: Joakim Hertze skriver på webben
layout:     post
---

<p>Ibland blir jag så förbannad.</p>

	<p><img src="/bilder/cdon.jpg" style="float:right; margin-top:4px; margin-bottom:4px; margin-left:8px;" title="CDON" /> Jag har nu beställt musik från <a href="http://www.cdon.com/main.phtml?navroot=902&#38;session=1"><strong><span class="caps">CDON</span></strong></a> vid tre olika tillfällen och hittills har de inte lyckats leverera skivorna i tid en enda gång. Vid första tillfället var det frågan om en födelsedagspresent som inte kom fram när det var tänkt, men den gången tyckte jag nog att jag fick skylla mig själv. En av näthandlandets gyllene regler är ju att aldrig lita på stipulerade leveranstider när det verkligen är viktigt att de hålls. När dessa förseningar emellertid upprepar sig gång på gång är det enligt min mening motiverat att lacka ur.</p>

	<p>Som jag förstår det har detta nätföretag inte så mycket i egna lager, utan förlitar sig på underleverantörer. Jag har förståelse för detta och inser att detta ger möjligheter till att erbjuda ett större utbud. Jag tycker ändå att man bör kunna förvänta sig att en utlovad leveranstid hålls. Om man anger en leveranstid på 2-6 dagar ansvarar man för att detta hålls och det duger inte att gång på gång skylla på att andra inte levererar i tid.</p>

	<p>När <span class="caps"><span class="caps">CDON</span></span> nu för tredje gången bommar vad de lovar satte jag mig för att skriva ett irriterat mejl till deras kundtjänst. Detta verkar emellertid inte vara möjligt. <span class="caps"><span class="caps">CDON</span></span> tycks har byggt sin kundtjänst på mallar som i så stor utsträckning som möjligt skall besvara frågor utan kundkontakt. Man tycktes emellertid inte ha tänkt på att kunder ibland har frågor som inte passar i deras mallar. Man kan inte ringa dem eller enkelt mejla dem; försöker <span class="caps"><span class="caps">CDON</span></span> gömma sig?</p>

	<p>Egentligen finns det nog bara ett sätt att ta ur företag sådana här fasoner: man får ta sina affärer någon annanstans. Dessvärre känner jag inte till någon annan svensk näthandel som har ett lika stort utbud av musik på <span class="caps"><span class="caps">SACD</span></span> och <span class="caps"><span class="caps">DVD</span></span>-Audio. Kanske får man börja beställa från <a href="http://cduniverse.com/">utlandet</a>?</p>