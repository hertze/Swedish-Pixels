--- 
title:      Är det dags att låta sig bindas av Textpatterns angenäma bojor?
created_at: 2006-03-14 17:28:00.791401 +01:00
keywords:   CMS,Textpattern,bloggteknik
description: Joakim Hertze skriver på webben
layout:     post
---

	<p>Med jämna mellanrum ifrågasätter jag varför jag har lagt tid på att koda ett eget <acronym title="Content Management System"><span class="caps">CMS</span></acronym>, när alla andra verkar leva lyckliga med färdiga system. I nuläget tycker jag själv att tekniken bakom denna blogg fungerar ungefär som jag har tänkt mig, men hur kommer det att bli framöver? Den tekniska utvecklingen formligen rasar ju fram i dessa tider där alla yrar om <em>Web 2.0</em>.</p>

	<p>Det finns numera en hel del <span class="caps">CMS</span> att välja mellan, men jag har framförallt fastnat för <a href="http://textism.com"><strong>Dean Allens</strong></a> <a href="http://textpattern.com"><strong>Textpattern</strong></a>. Fråga mig inte varför, ty jag tror inte att detta är ett av de enklare att konfigurera. Jag tror att helt enkelt att det är en livsstilsfråga &#8212; precis som valet att köpa en Macintosh.</p>

	<p>Jag har sedan länge slagit bort tanken på att gå över till en befintligt system med argumentet att det skulle vara alldeles för jobbigt att portera mitt nuvarande bloggarkiv. Dessvärre var det inte särskilt svårt alls. Av ren nyfikenhet skrev jag igår ett skript som exporterade både bloggartiklar och kommentarer till en Textpattern-databastabell. Det vore med andra ord fullt tekniskt möjligt att ta steget.</p>

	<p>Jag har försökt lista fördelar mot nackdelar och då kommit fram till följande:</p>

	<p><strong>För:</strong>
	<ul>
		<li>När jag väl gått över och gjort alla nödvändiga tekniska justeringar kan jag fortsättningsvis fokusera på innehåll och presentation och överlämna ansvaret för tekniken bakom kulisserna till de som vet vad de pysslar med. Jag är blott en enkel amatör som på något vis lyckats lära sig en smula <span class="caps">PHP</span> och MySQL för husbehov, men det räcker snart inte längre. Jag orkar bara inte sätta mig in i <span class="caps">AJAX</span>, eller någon annan nyare metodik.</li>
		<li><em>Lite kul</em> är det trots allt att pilla.</li>
	</ul></p>

	<p><strong>Emot:</strong></p>

	<ul>
		<li>Jag har hittills varit rätt förskonad från kommentarspam, men man kan misstänka att problemet skulle skjuta i höjden om man går över till ett mer allmänt spritt system.</li>
		<li>Sedan jag kollade in Textpattern förra gången har systemet mognat betydligt. Om man dessutom lägger till en del instick tror jag nog att man skall kunna få till majoriteten av den funktionalitet som jag vill ha. Trots detta skulle jag nog få ge upp en del av den frihet kring detaljer som ett egenkodat system ger. Jag är exempelvis rätt nöjd med det sätt som denna blogg i dag hanterar etiketter (tags), men inte alls särskilt imponerad av den instickskod som finns på området. Visst kan man hacka källkoden en smula, men då sitter man återigen fast i teknikträsket.</li>
		<li>Hur man än vänder och vrider på det lär det ta en hel del tid att trixa till Textpattern tills det ser ut och uppför sig som jag vill. Borde man inte lägga denna tid på att faktiskt producera innehåll? Mitt nuvarande system fungerar ju ändå tillfredsställande.</li>
	</ul>

	<p>Det blir två för och tre emot, men jag måste säga att jag känner mig ytterst vankelmodig i frågan. Är det någon som har några andra kloka synpunkter att väga in? Hur hade du som läser detta gjort?</p>