--- 
title:      E-legitimation under Mac OSX
created_at: 2006-03-08 17:15:31.791401 +01:00
keywords:   Mac OS,Macintosh,tips
description: Joakim Hertze skriver på webben
layout:     post
---

	<p>Fram tills igår har jag privat ondgjort mig över att det varit omöjligt att installera <a href="http://www.telia.se/privat/katalog/VisaProdukt.do?tabId=0&#38;OID=1537014385&#38;channelId=-76442&#38;sida=produkt01">en e-legitimation från <strong>Telia</strong></a> på en Macintosh (eller närmare bestämt en dator som kör Mac <span class="caps">OSX</span>), vilket gjort blanketteriet kring föräldraledighet till en smärre mardröm. Igår upptäckte jag att Telia äntligen tagit sig i kragen, vilket inte förstås var en sekund för tidigt. Det duger dock inte att använda sig av webbläsaren <strong>Safari</strong> i det här sammanhanget, utan <strong>Firefox</strong> krävs för att det skall fungera. Dock med en smärre justering.</p>

	<p>Jag lyckades till en början inte logga in någonstans med min nyvunna ID-handling. Efter ett kort samtal med Telias support visade det sig att man måste ändra en grundinställning i Firefox hantering av säkerhetscertifikat. Via <strong>Firefox &#62; Inställningar &#62; Avancerat</strong> finner man en avdelning med titeln &#8221;Certifikat&#8221;. Vid frågan &#8221;När en webbplats kräver ett certifikat:&#8221; skall man kryssa för &#8221;Fråga varje gång&#8221;.</p>

	<p>När man sedan försöker logga in exempelvis hos Försäkringskassan får man upp en ruta där man skall välja certifikat. Av de två som presenteras skall man välja det undre för att logga in och senare det övre för att signera. Det här skulle definitivt kunna vara mer smidigt, men det fungerar.</p>