--- 
title:      Jävla Telia
created_at: 2007-03-22 22:30:40.791401 +01:00
keywords:   utskällning
description: Joakim Hertze skriver på webben
layout:     post
---

	<p>Sedan ett drygt år tillbaka håller min lilla familj och jag på att bygga hus mitt i den Skånska myllan &#8212; snart är det dags att sätta nyckeln i låset. Vägen har kantats av mer eller mindre utgifter av varierande storlek. Vi trodde att vi vid det här laget hade lyckats förutse det mesta, men lyckades ändå få oss en liten näsknäpp av Telia &#8212; denna rest av det svenska folkhemmet. Det visar sig att de tar <em>7000 spänn</em> för att ansluta oss till deras fasta telefonnät, trots att alla kopparkablar redan har dragits av den firma som bygger vårt hus. Som grädde på moset tyckte den tvära damen på kundtjänst att jag borde vara tacksam för att det inte blir dyrare, ty det är så synd om Telia som nu är utsatt för så hård konkurrens från andra bolag. Kära nån! Tror de verkligen att de kommer få flera kunder genom att bete sig så här? </p>

	<p>Det är ju inte så att man har något val om man vill ringa med något annat än det mobila nätet. Visserligen kan andra telebolag ansluta en till sina nät, men eftersom Telia äger en stor del av infrastrukturen blir det precis lika dyrt. Har man ingen fast telefoni har man inte heller möjlighet till en vettig internetanslutning, såvida man inte kan nyttja kabel-TV-nätet, eller betalar en förmögenhet för att dra in fiberkabel.</p>

	<p>Så, <em>fuck off, Telia!</em> Ville bara säga det.</p>

	<p>Det känns redan bättre.</p>