--- 
title:      Nej, jag är inte död
created_at: 2004-10-19 22:03:40.791401 +01:00
keywords:   personligt
description: Joakim Hertze skriver på webben
layout:     post
---

<p>Usch. När jag idag släntrade in på min egen blogg såg jag till min förfäran att det var ruskigt länge sedan jag postade något. Förlåt. Det har varit lite mycket med livet på sistone och det ser väl inte riktigt ut att lätta än på ett tag.</p>

	<p>Jag är nu blott sju dagar ifrån att vara färdig med min så kallade allmäntjänstgöring och är därefter en <em>legitimerad</em> läkare. Det betyder att jag på allvar måste fundera över vad jag vill göra med resten av mitt liv och även vart i Sverige jag vill ta vägen. Ett är säkert: Västervik tycks inte erbjuda mycket till yrkesmässig framtid för närvarande. Jag och flickvännen håller nu för fullt på att leta lägenhet på andra sidan av vårt avlånga land, vilket upptar den del av min fritid som inte går åt till vardagstrivialiteter. Någonstans försöker jag även finna tid till att lägga slutfinishen på den nya designen till Stefans sajt <a href="http://www.moviehamlet.com">MovieHamlet</a>, samt den nya versionen av min egen fotoblogg. Som synes är det mitt bloggande som fått stryka på foten. Förhoppningsvis lugnar sig saker och ting snart, så jag kan ta igen det som förlorats.</p>

	<p>På återhörande.</p>