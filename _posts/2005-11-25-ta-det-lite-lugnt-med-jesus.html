--- 
title:      Ta det lite lugnt med Jesus
created_at: 2005-11-25 18:54:37.791401 +01:00
keywords:   religion
description: Joakim Hertze skriver på webben
layout:     post
---

	<p>Det är hög tid att döpa dottern och igår hade vi ett litet sonderande samtal med en församlingspräst. Vi fick redan förra veckan hemsänt en liten dopagenda, där den vanliga ordningen stod nedpräntad. Det här låter kanske märkligt, men <del>både jag och sambon blev lite paffa</del> jag blev rätt paff över hur mycket religion som var inblandad. Det visar väl hur ofta <del>vi</del> jag går i kyrkan. Bland annat var det tänkt att någon av oss föräldrar skulle läsa en förbön som inledning till akten. Till <del>vår</del> min förvåning insåg <del>vi</del> jag att <del>ingen av oss kunde tänka oss</del> jag inte kunde tänka mig att stå där inför alla och säga dessa ord utan att det kändes som en bisarr parodi på någon annans andlighet. Alla spärrar slog till och <del>vi</del> jag kom inte vidare.</p>

	<p>Vi fick helt enkelt säga till prästen att det inte skulle fungera och han tog storsint på sig den bedjande rollen. Med det kändes konstigt att rata <em>en</em> del av deras tradition &#8212; ungefär som att komma hem till någon och säga &#8221;så fint du har det här. Jag gillar verkligen ditt hem, men gör dig av med soffan och byt gardiner.&#8221;</p>