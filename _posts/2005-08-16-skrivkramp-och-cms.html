--- 
title:      Skrivkramp och CMS
created_at: 2005-08-16 18:01:27.791401 +01:00
keywords:   CMS,Textpattern
description: Joakim Hertze skriver på webben
layout:     post
---

<p><img src="/bilder/tplogo.gif" style="float:right; margin: 0px 4px 4px 8px;;" title="Textpattern" /> Så verkar det vara dags igen. Med jämna mellanrum rasar inspirationen till att skriva hela vägen ner i skorna. Av tradition brukar jag avhjälpa dessa motivationssvackor med att bygga en ny sajt, eller med att rejält designa om den gamla. Frågan är dock om det verkligen är läge att ge sig på ett sådant jätteprojekt för närvarande. Vis av erfarenhet vet jag att det alltid är mer besvär än man till en början lyckats förutse.</p>

	<p>När man surfar omkring och ser blänkande och förföriska publiceringsverktyg (<span class="caps">CMS</span>), såsom <a href="http://www.sixapart.com/movabletype/"><strong>Movable Type</strong></a> och <a href="http://textpattern.com/"><strong>Textpattern</strong></a>, blir jag som vanligt sugen på att anamma något av dem. Det skulle vara så jäkla skönt att ha någon annan som står för de tekniska detaljerna bakom sidorna. Tänk att mer eller mindre automatiskt kunna skapa <em>trackbacks</em> och <em><span class="caps"><span class="caps">RSS</span></span>-flöden</em> utan att själv behöva klia sig i huvudet över olika protokoll. Jag inser dock att det skulle innebära ett hysteriskt jättejobb att portera innehållet i min nuvarande blogg till något av dessa befintliga system. Till detta kommer sedan arbetet med att skapa templates och stylesheets för att få strukturen och utseendet som man vill. Den begränsade erfarenhet jag har av sådant arbete är att det tar nästan lika lång tid att tämja ett bloggverktyg som det tar att skriva ett eget system i <em><span class="caps"><span class="caps">PHP</span></span></em> och <em>MySQL</em>.</p>

	<p>Vad vill jag då säga med detta löst sammanhållna orerande? Jo, <strong>TextPattern</strong> har nu kommit i <a href="http://textpattern.com/download/">en skarp version</a>, med beteckningen 4.0! Salig äro den som redan från början har byggt sin sajt på dess axlar.</p>