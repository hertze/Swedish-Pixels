--- 
title:      Kondomkriget
created_at: 2004-04-05 17:40:32.791401 +01:00
keywords:   sexualitet,friskvård
description: Joakim Hertze skriver på webben
layout:     post
---

<p>På amerikanska kondompaket kan man läsa en liten varningstext som säger att det inte finns några garantier för att preventivmedlet skyddar mot sexuellt överförbara sjukdomar. En <a href="http://www.baltimoresun.com/news/health/bal-te.ms.condom05apr05,0,7239004.story?coll=bal-health-headlines">het debatt</a> har utbrutit i <span class="caps"><span class="caps">USA</span></span> när president Bush nu uppmanar till att i denna varning även inkludera information om humant papillomvirus (<span class="caps">HPV</span>), som leder till könsvårtor och i en del fall även cervixcancer.</p>

	<p>Det tycks finnas två läger i debatten. Vid den ena flanken finner vi forskare som hävdar att kondomer måste lanseras som det främsta skyddet mot sexuellt överförbara sjukdomar och cervixcancer och man lutar sig i sina uttalanden mot ett antal studier som styrker denna ståndpunkt. Vid den andra flanken finner vi grupper som hävdar att kyskhet innan äktenskap är det enda sättet att hålla sig sjukdomsfri och dessa grupper använder just <span class="caps"><span class="caps">HPV</span></span> viruset som slagträ och skrämskott.</p>

	<p>Jag blir så trött när jag läser om detta. Det är klart att sexuell avhållsamhet skyddar mot sexuellt överförbara sjukdomar, men man får vara bra verklighetsfrånvänd om man tror att detta är en acceptabel och realistisk strategi för moderna människor. Det vore lika pålitligt som att rekommendera <acronym title="avbrutet samlag"><em>coitus interuptus</em></acronym> som preventivmedel.</p>