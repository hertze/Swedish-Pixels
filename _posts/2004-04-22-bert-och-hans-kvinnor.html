--- 
title:      Bert och hans kvinnor
created_at: 2004-04-22 18:51:12.791401 +01:00
keywords:   feminism
description: Joakim Hertze skriver på webben
layout:     post
---

	<p><b>Maria</b>, på <em>45rpm</em>, <a href="http://www.bonetweb.com/_maria/arkiv/april.html#bert">funderar kring</a> orsaken till att endast män tog sig till finalen i årets upplaga av <em>Fame Factory</em> på <span class="caps">TV3</span>. Jag har själv trott att detta främst var en effekt av att hormonstinna tonårstjejer utgjorde bulken av de tittare som röstat, men Maria tror snarare att svaret ligger i Bert Karlssons attityd gentemot de kvinnliga deltagarna:</p>

	<blockquote>
		<p>Ända sedan den första säsongen har vi sett Herr Karlsson förbigå tjejer med helt enorma röster, bara för att de har fel utseende. Vi har också sett honom plocka in tjejer som ser bra ut, trots att de bara sjunger hyfsat. Killarna? Tja, de får se ut lite som de vill. Bara de har talang.</p>
	</blockquote>

	<p>Hon menar att Bert på detta sätt underminerar tjejernas artistiska trovärdighet, då man som tittare inte vet om det är talang eller något annat som avgört. Tänkvärt.</p>

	<p>Jag vill som avslutning understryka att jag <em>inte</em> har följt Fame Factory, utan att att jag endast såg en smula av finalen. Förlåt.</p>