--- 
title:      I väntans tider
created_at: 2008-07-13 17:30:13.791401 +01:00
keywords:   pose, löpning
filter:     markdown  
description: Joakim Hertze skriver på webben
layout:     post
---
doc_prefix: c2008-07-13

Livet är fullt av väntan. Grillbriketterna skall vitna tillräckligt mycket för att jag skall kunna lägga på ryggbiffarna, min högra ankel skall läka ihop tillräckligt för att bära mig en hel löprunda[^1] och snart -- väldigt snart -- är det semester. Det blir inte en sekund för tidigt.

Vårt andra barn skall komma när som helst. Fast egentligen skulle det redan kommit -- på sätt och vis. Vi försökte skrämma ut det med en matinéföreställning av _[Mamma Mia][]_, men utan framgång. Om det hade varit jag i magen hade jag tagit mig ut och kravlat därifrån så fort jag kunnat. Eller tills navelsträngen sagt stopp.

När logistiken kring förlossningen är över är får jag äntligen lov att köpa en iPhone. Det verkar på något sätt dumt att fiffla med en nytt abonnemang just nu. Telia påstår att de sålt slut på alla iPhones, så det blir nog till att rulla tummarna där också.

Att vänta, således. Inte min starka sida.

[mamma mia]: http://imdb.com

[^1]: Jag försöker byta ut min gamla hälrullning mot _[POSE](http://posetec.com)_, en fysiologiskt sett mer tilltalande teknik.