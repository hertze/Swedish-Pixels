--- 
title:      Är svensk sjukvård bra nog?
created_at: 2005-04-21 17:41:57.791401 +01:00
keywords:   sjukvård,landstingspolitik
description: Joakim Hertze skriver på webben
layout:     post
---

<p>I <a href="http://www.dn.se/DNet/jsp/polopoly.jsp?d=572&#38;a=405396&#38;previousRenderType=6">en debattartikel</a> i dagens <strong>DN</strong> skriver <strong>Lars Isaksson</strong> och <strong>Ilmar Reepalu</strong> att haverit av svensk sjukvård är en myt. Sveriges kommuner och landsting ger idag ut en rapport som jämför den svenska hälso- och sjukvården med sexton andra industrialiserade västländer: övriga i EU, samt Norge och <span class="caps"><span class="caps">USA</span></span>. Vårt land visar här goda resultat när det gäller såväl tillgång till vård, som kvalitet, resultat och effekter. Att de goda resultaten nås med endast genomsnittliga kostnader tolkar man som att den samlade effektiviteten i den svenska hälso- och sjukvårdssystemet är god jämfört med andra länder. Dessa slutsatser styrks av jämförande rapporter från andra länder, däribland Nederländerna, Kanada och Storbritannien. Mot bakgrund av detta slår man fast att de som förordar en övergång till ett annat sjukvårdsystem har en tung bevisbörda.</p>

	<p>Det här låter ju jättefint, men var tar man i detta hänsyn till arbetsmiljön inom vården? Var funderar man över varför andelen sjukskrivna inom svenska landsting vida överstiger andelen inom andra företag? Jag skulle tro att den svenska sjukvårdsorganisationen nu har nått gränsen för vad den klarar av. Ett par sparbeting till så krackelerar putsen. Jag välkomnar kollapsen, ty jag tror den är nödvändig för att något nytt skall kunna byggas.</p>