--- 
title:      GTD för vanliga människor
created_at: 2007-07-03 08:08:32.791401 +01:00
keywords:   mjukvara,gtd
description: Joakim Hertze skriver på webben
layout:     post
---

	<p>Det är väl få som har undgått de senaste årens hype kring <strong>David Allens bok</strong> <a href="http://www.bokus.com/b/9780749922641.html?pt=search_result"><em>Getting Things Done</em></a>. Åtminstone i den anglosaxiska världen. Som jag tror jag nämnt tidigare har jag läst boken, men inte varit man nog att sätta detta rätt anala system i verket. Vissa bitar har jag ändå kunnat ta till mig och många av oss skulle nog må väl av att åtminstone tömma huvudet på alla små måsten, som gnager i vårt medvetande, och istället få ner dem på ett papper.</p>

	<p>Marknaden kring <span class="caps">GTD</span>-mjukvara har formligen exploderat det gångna året och åtminstone till Mac OS X finns det en hel del bra alternativ, åtminstone om man köper hela konceptet. Mitt huvudsakliga bekymmer med <a href="http://bargiel.home.pl/iGTD/"><em>iGTD</em></a>, <a href="http://www.midnightbeep.com/"><em>Midnight Inbox</em></a>, <a href="http://www.kaboomerang.com/blog/category/actiontastic/"><em>Actiontastic</em></a> och sannolikt även <a href="http://www.omnigroup.com/applications/omnifocus/"><em>OmniFocus</em></a> (när det väl släpps) är att dessa applikationer tycks utgå ifrån att man alltid arbetar utifrån en (och samma) dator. Det finns inget sätt att ta med sig sina listor med &#8221;next actions&#8221; ut i en analog verklighet och där kunna bocka av dem, eller lägga till på dem. För mig är detta ett stort tillkortakommande.</p>

	<p>Idag använder jag <strong>37Signals</strong> <a href="http://www.tadalist.com/"><em>Ta-da Lists</em></a> (tillsammans med <a href="http://www.keeganjones.com/widgets/tada/">en Dashboard widget</a>) av den enkla anledningen att jag då kan sköta mina listor hemma vid min iBook, men även vid den PC som jag för tillfället sitter med på jobbet. Det fungerar hyfsat, men jag är inte överdrivet förtjust i webbapplikationer. Mest för att det <em>alltid</em> går långsammare.</p>

	<p>Min dröm hade varit en enkel och snygg listhanterare till OS X, som lätt synkar med Ta-Da Lists. Någon sådan verkar inte finnas idag. <strong>Jesse Grosjean</strong>, pappa till <a href="http://www.hogbaysoftware.com/product/writeroom"><em>WriteRoom</em></a>, <a href="http://www.hogbaysoftware.com/node/2282">påstår sig jobba på</a> en liten bare-bones applikation för <span class="caps">GTD</span>, som han kallar <em>TaskPaper</em>. Tanken är att den skall bygga på vanliga textfiler, med viss utökad funktionalitet. Dessa textfiler skall kunna läsas och uppdateras även utanför programmet. Detta hade i så fall inneburit ett genombrott för &#8221;portabilitet&#8221;, även om det inte blir lättare att ta med sig listan till snabbköpet. Fast då får man väl skriva ut den&#8230;</p>