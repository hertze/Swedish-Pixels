--- 
title:      Är din blog Sidea-märkt?
created_at: 2004-01-28 01:37:49.791401 +01:00
keywords:   bloggsfären
description: Joakim Hertze skriver på webben
layout:     post
---

<p><img src="/bilder/sidea.gif" style="float: right; margin: 0 0 8px 4px" alt="" /> Diskussionen om bloggens innehåll fortsätter. <b>Emanuel</b> <a href="http://sidea.se/emanuel/arkiv/2004_01_27_arkiv.php#107517968940412880">bemöter</a> mitt <a href="http://blog.hertze.com/visa.php?ID=84">förra inlägg</a> och understryker att större delen av dagens bloggar är skräp. Åtminstone tror jag att det är mitt inlägg han bemöter. Avsaknaden av referenser gör det svårt att veta säkert.</p>

	<p>Emanuel efterlyser en kategorimärkning, eller en kvalitetsmärkning av bloggar. Vem skulle ligga bakom den? Vem bestämmer vad som är god kvalitet? Ligger inte blogfenomenets styrka i att vem som helst har möjlighet att skriva, utvecklas och en vacker dag kanske prestera litterära under? Är det rätt att kväva denna process i sin linda bara för att ett debutalster är en smula oslipat? Jag tycker personligen att detta elitistiska tänkande är en smula obehagligt.</p>

	<p>Vad beträffar korslänkandets varande tycker jag Emanuel glömmer bort en viktig poäng. Korslänkande och metabloggande lyfter i längden fram kvalitetsbloggarna och skapar djup och diskussion i skrivandet. Utan länktips skulle det dessutom vara tämligen svårt att upptäcka nya pärlor. Jag inbillar mig nämligen att få av oss har tid att själva gå igenom allt som publiceras på nätet. Utan ett tips ifrån <a href="http://www.mymarkup.net">Erik</a> skulle jag till exempel inte hittat till Emanuels blog.</p>