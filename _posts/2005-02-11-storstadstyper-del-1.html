--- 
title:      Storstadstyper, del 1
created_at: 2005-02-11 16:48:56.791401 +01:00
keywords:   storstad,buss
description: Joakim Hertze skriver på webben
layout:     post
---

	<p><img src="/bilder/packadbuss.jpg" style="float:right; margin-top:4px; margin-bottom:4px; margin-left:8px;" title="Packad buss" /> Som återbliven storstadsbo har jag fascinerats över en del personlighetstyper som jag stöter på i min vardag. Många av dessa har lyst med sin frånvaro i Västervik och jag misstänker att de är typiska för en storstad; kanske framtvingade av det lite högre tempo och mer utpräglade konkurrensstämning som råder här. Vi börjar med första exemplet:</p>

	<blockquote>
		<p><strong>Bussfurien</strong><br />
En bussfurie (av somliga kallad <em>bussbitch</em>, oavsett kön) är en person som målmedvetet stiger på en fullsatt buss och domderar runt sina medpassagerare för att strida sig till en sittplats längst bak i bussen. En bussfurie tycks inte känna sig begränsad av att omgivningen tycker denna mest är besvärlig och borde hålla klaffen och stå som alla andra. De är ju inte alla andra.</p>
	</blockquote>

	<p>Linje 14, med avgång från Södervärn 07.29, bjuder ofta på en sådan här person, som både har skällt ut folk som går för sakta i mittgången och som klämt sig fram genom en hel fullpackad buss med repliken Ursäkta, jag skall fram här och sätta mig längst bak i bussen!. Irriterande nog hittar hon (ja ,det är en hon) alltid en sittplats.</p>