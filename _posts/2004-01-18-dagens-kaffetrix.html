--- 
title:      Dagens kaffetrix
created_at: 2004-01-18 16:53:56.791401 +01:00
keywords:   kaffe
description: Joakim Hertze skriver på webben
layout:     post
---

<p><img src="/bilder/cappucino.jpg" style="float: right; margin: 0 0 8px 4px" alt="" /> Ordet <em>cappucino</em> kommer som bekant ifrån det italienska ordet för de kappor landets munkar traditionellt klädde sig i. Om man tittar på en korrekt förfärdigad cappucino från ovan ser den ut just som en munk, med kal hjässa och en krans av (brunt?) hår. Jag har nu kämpat i ett par år för att lära mig få till den där perfekta kransen av crema runt det vita skummet och nu äntligen hittat ett stensäkert tips (som förmodligen sedan länge varit känt i proffsbranchen och säkert av mången glad amatör).<br />

För det första, se till att du skummar mjölken i ett kärl med välslipad kant, t.ex. ett stålmått eller mjölkkanna i stål. Använder du kärl med rundslipad kant, t.ex. ett vanligt dricksglas, gör ytspänningen att mjölken följer med runt kanten i upphällningsögonblicket och gör det omöjligt att få det hela där du vill. För det andra, när du sedan skall hälla på skummet använder du en sked för att mota undan det översta skummet och låta den underliggande mjölken rinna ner i kaffet. Först när koppen nästan är full släpper du på skeden och låter det krämiga skummet toppa underverket.<br />

<em>Voila!</em> Munken är klar.</p>