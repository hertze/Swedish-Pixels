--- 
title:      Skrämmande mörkt vatten
created_at: 2004-09-13 21:34:37.791401 +01:00
keywords:   film,recension
description: Joakim Hertze skriver på webben
layout:     post
---

<p><img src="bilder/darkwater.jpg" alt="Dark Water" style="float:right; margin-top:5px; margin-bottom:5px; margin-left:8px" /> I förra veckan var det filmkväll hemma i soffan tillsammans med sambon och två kompisar. Morska som bara pojkar kan vara (sambon fick inte vara med och välja film) hade vi hyrt  <a href="http://www.imdb.com/title/tt0308379/"><strong>Dark Water</strong></a> (Honogurai mizu no soko kara) av av <em>Hideo Nakata</em>, som kanske mest är känd för filmen <strong>Ringu</strong>. Man kan säga att vi fick vad vi förtjänade och lite därtill.</p>

	<p>Filmen handlar om en mor och hennes barn som flyttar in i ett av de sunkigare hyreshusen jag sett porträtteras på film. Mitt i en uppslitande vårdnadstvist visar sig denna flytt vara allt annat än lyckosam. I deras lägenhet finns en fuktfläck i taket som växer sig allt större och den nervklena modern ser allt fler syner i form av en liten flicka utan ansikte, klädd i en gul regnrock. Varför droppar det vatten från ovanvåningen trots att lägenheten är obebodd? Vem är flickan i gul regnrock och vad är det som finns i dricksvattnet?</p>

	<p>Trots att detta i grund och botten är en förutsägbar historia var det här faktiskt riktigt kusligt. Nakata, och kanske japanska filmskapare i gemen, har talang för att skapa spänning med små medel och dra ut på obehagliga ögonblick tills de blir i det närmaste olidliga. Man mostår konsekvent frestelser som billiga bu-effekter och slaskig makeup. Dessutom har de fattat att barn i sig kan vara <a href="http://blog.hertze.com/visa/45">jäkligt läskiga</a>. Det enda tråkiga med upplevelsen var den enbarmligt dåliga tekniska kvalitet som <span class="caps"><span class="caps">DVD</span></span>-produktionen höll.</p>