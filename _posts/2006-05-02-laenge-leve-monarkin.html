--- 
title:      Länge leve monarkin!
created_at: 2006-05-02 18:17:01.791401 +01:00
keywords:   kungahuset
description: Joakim Hertze skriver på webben
layout:     post
---

	<p><img src="/bilder/11.jpg" style="float:right; margin: 4px 0 4px 8px;" title="Konungen" alt="Konungen" width="139" height="203" /> Valborgsmässoafton har kommit och gott och som vanligt har medierna surrat av gnäll och klagolåt på och kring den svenska monarkin. Kverulerande republikaner förfasas över att Kungen har fötts till en maktposition (trots att det var ett bra tag sedan han hade <em>politisk</em> makt), medan <a href="http://kkielos.blogspot.com/2006/05/varfr-r-kungafamiljen-s-ful_02.html">andra</a> mest tycker att hela familjen Bernadottes usla klädstil är skäl nog för att focka allas vår Carl Gustav.</p>

	<p>Vi skattebetalare lägger bevisligen en hel del av våra surt förvärvade slantar på det så kallade apanaget, vilket förstås svider i ögonen på mer än en. Vad skulle dock hända med alla slott och herresäten om kungen sparkades? Säkerligen skulle hela klabbet kulturmärkas och våra skattemedel skulle istället få bekosta ett par riksantikvarier och en flock skoltrötta sommarjobbare för att hålla alltihop i bra skick. Kan då inte lika gärna Kungen och hans anställda få fortsätta att sköta jobbet?</p>

	<p>I mina ögon är monarkin ett levande kulturhistoriskt arv och jag tycker det är av yttersta vikt att det bevaras för eftervärlden. Dessutom har vi redan alldeles för lite magi och glamor i det här landet.</p>