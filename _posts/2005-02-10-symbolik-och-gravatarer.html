--- 
title:      Symbolik och gravatarer
created_at: 2005-02-10 02:28:14.791401 +01:00
keywords:   symbolik,gravatar
description: Joakim Hertze skriver på webben
layout:     post
---

<p><img src="http://www.gravatar.com/avatar.php?gravatar_id=866a12d71dcfa8765de37bba2403ca70&#38;default=&#38;size=80alt=%22%22" style="float:right; margin-top:4px; margin-bottom:4px; margin-left:8px;" />Att knyta objekt och företeelser omkring oss till namn och symboler har i alla tider fyllt en viktig funktion, oavsett om det kallats magi eller vetenskap. Att med hjälp av dessa symboler extrahera verklighetens kvintessens och föra upp den på ett abstrakt plan, där vi kan undersöka och diskutera den, är förmodligen det som gjort människan till vår världs herrar på gott och ont. <br />

Med denna högtravande inledning vill jag därmed säga att symboler är kul, viktiga och angelägna, varför <em>alla</em> som sprider sina ord på nätet borde skaffa sig en <strong>gravatar</strong> på <a href="http://www.gravatar.com">gravatar.com</a>. Det är enkelt och det är gratis.</p>

	<p>Jag läste själv alldeles nyligen <a href="http://strangnet.blogspot.com/2005/02/gravatarer.html">om detta</a> på Patricks blogg, men har sedan dess noterat att ett flertal svenska bloggare redan gjort slag i saken. En gravatar (globally recognized <acronym title="En avatar är en digital representation av din verkliga person; ofta i form av en bild">avatar</acronym>) är helt enkelt en bild som du kopplar till en epostadress. Varje gång du sedan identifierar dig med denna adress i en bloggkommentar, webbforum, eller liknande kommer denna bild att synas vid ditt inlägg. Detta kräver förstås att bloggen, eller forumet, stöder gravatarer, men förhoppningsvis sprider detta sig alltmer. På gravatar.com finns insticksprogram och hacks för de flesta bloggtjänster och <span class="caps"><span class="caps">CMS</span></span>. Här finns även anvisningar för oss som byggt vårt publiceringssystem med våra egna bara händer.</p>

	<p>Givetvis kan man fråga sig vad allt detta skall vara bra för. Är det nödvändigt? Naturligtvis inte. Jag anser emellertid att en liten bild som symboliserar din person gör ett inlägg betydligt mer personligt än vad enbart namnet gör.</p>

	<p>Om man vill se hur gravatars funkar på denna blogg kan man till exempel kika på kommentarerna till <a href="http://blog.hertze.com/artikel/292">detta inlägg</a>.</p>