--- 
title:      Mjukvara för skribenter
created_at: 2007-02-28 09:04:36.791401 +01:00
keywords:   mjukvara,skrivkonst
description: Joakim Hertze skriver på webben
layout:     post
---

	<p>Sedan jag övergick till Mac OS X har jag upptäckt en rik flora av små oberoende programutvecklare, som för en dialog med sina användare och släpper prisvärda och användbara applikationer för allt mellan himmel och jord. För skribenter har utbudet av bra programvara i det närmaste exploderat de senaste åren och man slipper idag sitta med en trubbig ångvält som <strong>Microsoft Word</strong>. <a href="http://blue-tec.com/ulysses/"><strong>Ulysses</strong></a>, från Blue-Tec, är så vitt jag vet ett av de första programmen i denna nich, tätt efterföljda av <a href="http://www.bartastechnologies.com/products/copywrite/"><strong>CopyWrite</strong></a>, <a href="http://returnself.com/"><strong>Avenir</strong></a>, <a href="http://www.jerssoftwarehut.com/"><strong>Jer&#8217;s Novell Writer</strong></a>, <a href="http://literatureandlatte.com/scrivener.html"><strong>Scrivener</strong></a> och nu senast <a href="http://www.storyist.com/"><strong>Storyist</strong></a>.</p>

	<p>Efter att snabbt ha tittat över de ovan nämnda programmen bestämde jag mig för att utvärdera Ulysses och Scrivener för eget behov. Båda bygger på samma grundprincip: man skapar ett projekt, som man fyller med ett valfritt antal enskilda textdokument. Vid export har man sedan valet att sammanfoga alla dessa dokument till en sammanhängande text. Själv använder jag ett separat textdokument till varje scen i en berättelse. Detta har fördelen att det blir lättare att strukturera sin berättelse, att infoga scener och helt ändra kronologin om man så önskar.</p>

	<h2>Ulysses</h2>

	<p><img src="/bilder/20.jpg" style="float:right; margin: 4px 0 4px 8px;" title="Ulysses ikon" alt="Ulysses ikon" /> <strong>Ulysses</strong>, som i dagarna kommer i version 1.5, är ett vackert program, men kanske inte allas kopp te. I grund och botten är denna applikation en <em>texteditor</em>. Det innebär att man här arbetar med <em>ren text</em>, inte <acronym title="Rich Text Format"><span class="caps">RTF</span></acronym>, varför man exempelvis inte kan göra text kursiv eller fet direkt i editorn. Istället märker man text med taggar, vilka under export kan omvandlas till det format man önskar. Syftet med detta system är förstås att separera form från struktur (jämför diskussionen kring webbstandarder) och tvinga författaren att skriva, istället för att leka med typsnitt och radavstånd. Jag gillar det, men jag har förstått att detta är en riktig <em>deal-breaker</em> för många.</p>

	<p>Ulysses lär ha varit först med ett &#8221;fullskärmsläge&#8221;, som man nu återfinner både här och var. I den senaste versionen har man valt att kalla funktionen &#8221;konsolläge&#8221;, vilket rätt bra beskriver känslan. I version 1.5 är fullskärmsläget framförallt konstruerat för negativ kontrast (som standard får man brandgul text mot en svart bakgrund), men det går att ställa in nästan hur man vill.</p>

	<p>En av Ulysses starka sidor är dess &#8221;Sök &#38; ersätt&#8221;-funktion, vilken går ett steg längre än något annat program jag sett. Den hittar utan besvär alla varianter av ditt sökord och ger dig full kontroll över vilka du vill skall ersättas. Programmet erbjuder dessutom mycket bra statistik när du skriver och du kan lätt se hur många tecken, ord, rader och stycken dina dokument innehåller.</p>

	<p>Ulysses erbjuder mycket kompetenta exportfilter, som för närvarande låter en spara texter som ren text, rik text (<span class="caps">RTF</span>), Worddokument och <span class="caps">PDF</span>. LaTex lär vara på gång även till version 1.5, men finns redan i den tidigare versionen av Ulysses (1.2.2). Det är lite pilligt att ställa in filtren, men de är i gengäld mycket mångsidiga.</p>

	<p>Det finns förstås nackdelar också. Ulysses behöver någon variant av &#8221;versioning&#8221;, ett sätt att hantera versioner av dokument. Det finns sätt att komma runt detta redan nu, men man har utlovat ett specialdesignat system i version 2.0 framöver.<br />
Man har också hittills valt att inte använda sig av den vanliga &#8221;mappmetaforen&#8221;. Listan över dokument i projektutforskaren är således platt och det går inte att skapa mappar för att strukturera sitt arbete. I version 1.5 har man infört <em>filter</em> och <em>samlingar</em>, vilka med lite trixande kan ersätta mappar till viss del, men systemet känns onödigt komplicerat. I jämförelse med konkurrenter är Ulysses dessutom ett mycket dyrt program &#8212; 100€ vill man ha för en licens.</p>

	<h2>Scrivener</h2>

	<p><img src="/bilder/19.jpg" style="float:right; margin: 4px 0 4px 8px;" title="Scriveners ikon" alt="Scriveners ikon" /> <strong>Scrivener</strong> växte fram ur frustation över Ulysses upplevda tillkortakommanden. Programmet är en <span class="caps">RTF</span> editor och man kan här använda sig av fetstil, kursiv stil, bilder, listor och allt annat man är van vid från en enklare ordbehandlare. Programmet innehåller till och med stöd för fotnoter och annoteringar. Dess största styrka är dock att det låter dig strukturera dina dokument på ett överskådligt sätt. Projektutforskaren, som här kallas &#8221;binder&#8221;, låter dig skapa mappar, undermappar och dokumenthögar &#8212; allt efter behov och smak. Till varje enskilt dokument skriver du en kort synopsis och du kan sedan välja att se dem på indexkort på en digital anslagstavla, eller som en &#8221;outline&#8221;. Du kan flytta runt indexkorten, eller &#8221;outline-elementen&#8221;, och ändrar då ordningen på de dokument de representerar. Upplägget är idealiskt för att hålla reda på större projekt.</p>

	<p>Fullskärmsläget är <em>mycket</em> konfigurerbart och låter dig bland annat ställa genomskinligheten på bakgrunden, så att en del av skrivbordet kan skina igenom. Med ett enkelt kommando tar du en ögonblicksbild &#8212; &#8221;snapshot&#8221; &#8212; av ditt textdokument, så du lugnt kan arbeta vidare med din tidigare version sparad bakom kulisserna. Du kan dessutom kombinera valda textdokument i ett gemensamt redigeringsläge, vilket låter dig arbeta på dina textfragment i sina sammanhang.</p>

	<p>Du kan enkelt exportera dina dokument som textdokument, rika textdokument (<span class="caps">RTF</span>), Word dokument och <span class="caps">HTML</span>-dokument. Med hjälp av <em>MultiMarkdown</em> kan du också exportera till LaTex. Exportfiltren är konstruerade för att enkelt producera manuskript i de standardformat som förlag föredrar.</p>

	<p>Scrivener upplevs av många som mycket flexibelt, men jag tycker nästan det innehåller <em>för</em> många funktioner. Snudd på bloatware, således. Eftersom det använder sig av <span class="caps">RTF</span> går det inte heller att använda ett typsnitt i det vanliga redigeringsläget och ett annat i fullskärmsläge &#8212; en batatell, måhända, men nog så irriterande om man gillar serifer mot vit bakgrund, men san-serifer mot svart. Gränssnittet är heller inte riktigt lika polerat som Ulysses.<br />
Med sina blygsamma $35 är programmet dock ett mycket prisvärt alternativ. Upphovsmannen driver dessutom ett mycket bra och aktivt forum, där man snudd på ögonblickligen får svar på alla frågor man kan tänkas ha.</p>

	<h2>Konklusion</h2>

	<p>Ulysses, eller Scrivener. Båda programmen är mycket kompetenta, men har lite olika angreppspunkter. Vilket man föredrar är förmodligen en smaksak. Efter att ha följt båda produkterna genom deras betastadier bestämde jag mig till sist för Ulysses. Till stor del berodde detta på att jag fick en gratis licens (jag översatte programmet till svenska), men också på det attraktiva gränssnittet. Dessutom kunde jag inte komma förbi min fascination över att jobba med ren text &#8212; det känns så rent, så ursprungligt, så <em>elegant</em>. Något måste man gå på.</p>

	<p>Scrivener går redan att köpa i skarp version, Ulysses 1.5 beräknas vara klart för försäljning den 9:e mars.</p>