--- 
title:      Förslag till dokusåpa
created_at: 2005-04-15 20:50:10.791401 +01:00
keywords:   vetenskap
description: Joakim Hertze skriver på webben
layout:     post
---

<p><strong>DN</strong> skriver idag om att <a href="http://www.dn.se/DNet/jsp/polopoly.jsp?d=147&amp;a=403186&amp;previousRenderType=6">forskare med makt över statliga medel premierar sin egen forskning</a>. Åtminstone tycks det vara så i <em>Formas</em>; Forskningsrådet för miljö, samhällsbyggande och jord- och skogsbruk. Tydligen sökta 1.395 forskare anslag från Formas förra året, av vilka endast cirka 20 procent beviljades ekonomiska medel. Enligt DN fick emellertid 63 procent av ansökningarna gjorda av forskare som satt med i Formas beredningsgrupp bifall, vilket tycks utgöra en märklig omständighet. </p>

	<p>Själv tycker jag inte att det är särkilt förvånande att det är så här. Den akademiska världen tycks vara en rätt tight “bastuklubb”, där det gäller att man känner rätt personer och att man har en känslig näsa för att navigera sig genom ruggdunkande och nepotism. Efter att ha sett lite av forskningsvärlden på nära håll har jag själv förvånats över vilken sandlådenivå som ofta råder. Om inte detta utgör grunden för en sjysst dokusåpa enligt konstens alla regler så vet jag inte vad som gör det.</p>