--- 
title:      Goda virus
created_at: 2004-06-21 22:49:48.791401 +01:00
keywords:   internet
description: Joakim Hertze skriver på webben
layout:     post
---

<p><b>Nicklas Lundblad</b> <a href="http://cio.idg.se/ArticlePages/200405/28/20040528200419_CIO143/20040528200419_CIO143.dbp.asp">undersöker tanken</a> om goda virus som ett sätt att stävja Internets växande problem med destruktiv viruskod, maskar och annan bråte. Idén är intressant; om man kunde konstruera virus med förmåga att testa svagheter i olika system och därefter konstruera lösningar som täpper till säkerhetshålen skulle man kanske få bukt med dagens bekymmer. Lundblad menar att svaret på virusplågan sålunda inte är att utrota alla onda virus som finns, utan istället tillverka goda som på evolutionärt vis kämpar om herraväldet. Jag undrar om detta emellertid inte är ett tankefel. Egentligen finns det bara en sak som driver evolutionen: artens överlevnad. För att ett gott virus skall ha den effekt man tänkt sig måste det täppa till de säkerhetsluckor det upptäcker och i slutändan sålunda begränsa sin egen förmåga till spridning och därmed även sin överlevnad. Det kommer helt enkelt inte att fungera, utan ett sådant virus kommer att tyna bort och snabbt lämna arenan. <br />

Har killen dessutom inte sett <strong>Terminator</strong>? Om man överlämnar säkerheten till artificiella program riskerar man att fumla bort sin kontroll: <em>Skynet here I come</em>.</p>