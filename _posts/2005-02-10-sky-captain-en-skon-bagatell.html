--- 
title:      Sky Captain, en skön bagatell
created_at: 2005-02-10 21:29:53.791401 +01:00
keywords:   film,recension
description: Joakim Hertze skriver på webben
layout:     post
---

<p><img src="/bilder/skycaptain.jpg" style="float:right; margin-top:4px; margin-bottom:4px; margin-left:8px;" title="Sky Captain" /> <a href="http://www.imdb.com/title/tt0346156/"><strong>Sky Captain and the World of Tomorrow</strong></a> släpptes igår på <span class="caps"><span class="caps">DVD</span></span> och jag passade på att se den för första gången. Förväntningarna var tämligen lågt ställda, då jag läst en hel del elände om filmen. Mot den emellertid bakgrunden var den en skön överraskning.</p>

	<p>Vi får här se den onde forskaren <em>Totenkopf</em> förpesta världen med sina mekaniska monster; allt enligt sin mystiska och onda agenda. Endast hjälten och flygaresset <em>Sky Captain</em> (<strong>Jude Law</strong>) och hans käcka gossar tycks kunna rädda mänskligheten ur den här knipan.  Med sig på resan får han skjutjärnsjournalisten och forne flickvännen Polly Perkins (<strong>Gwyneth Palthrow</strong>) och tillsammans räddar de dagen. Tramsigt? Jepp.</p>

	<p>Filmmakarna sägs ha haft ambitionen att skapa en film i samma anda som trettiotalets tecknade serier och man måste nog säga att de lyckats. Förutom skådespelarna är merparten av filmens innehåll datorgenererat, vilket tillsammans med en konstgjord softlins skapar en atmosfär av <em>Världarnas krig</em> möter en tidig <em>Blixt Gordon</em>. Själva historien är imponerande platt och endimensionell, men verket underhåller visuellt så till den grad att åtminstone jag sväljer upplevelsen med hull och hår.</p>