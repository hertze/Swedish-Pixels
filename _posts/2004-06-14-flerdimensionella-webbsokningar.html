--- 
title:      Flerdimensionella webbsökningar
created_at: 2004-06-14 22:19:35.791401 +01:00
keywords:   internet
description: Joakim Hertze skriver på webben
layout:     post
---

<p>Ett bekymmer med söktjänster som <a href="http://www.google.com"><strong>Google</strong></a> är att sökresultaten på ett mer eller mindre raffinerat sätt rangordnas efter popularitet bland nätets användare. <a href="http://www.cnn.com/2004/TECH/internet/01/05/seeing.search1.ap/index.html"><span class="caps"><strong><span class="caps">CNN</span></strong></span></a> presenterar följande exempel: Om man är på jakt efter ett hotell i Paris och gör en sökning på <em>Paris Hilton</em> kommer man förmodligen att hitta diverse sidor om personen Paris Hilton och ett visst videoband. Vad man i en sådan situation skulle önska är ett program som kan kategorisera sökalternativen på ett sådant sätt att man snabbt kan välja bort för stunden ointressanta, om än allmänt populära, sidor.<br />

<a href="http://www.grokker.com/"><strong>Grokker</strong></a> är ett program som tycks kunna göra detta. Denna applikation delar snabbt och automatiskt in sökresultaten i kategorier och underkategorier, visualiserade som färgade cirklar. Detta ickelinjära angreppssätt gör det enkelt att snabbt hamna rätt i informationsflödet och är förmodligen framtiden för lyckade informationssökningar i ett ständigt växande cyberuniversum. Grokker är dessvärre inte gratis, men det går att ladda ner en 30-dagars försöksversion.</p>